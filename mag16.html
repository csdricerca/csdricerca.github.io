<!DOCTYPE HTML PUBLIC "-//W3C//DTD HTML 4.0 Transitional//EN">
<html dir="ltr" lang="it">
<head>
  <meta http-equiv="CONTENT-TYPE" content="text/html; charset=UTF-8">
  <title></title>
  <meta name="GENERATOR" content="OpenOffice 4.1.1  (Win32)">
  <meta name="AUTHOR" content="Sergio Parenti">
  <meta name="CREATED" content="20131009;17581572">
  <meta name="CHANGEDBY" content="Sergio Parenti">
  <meta name="CHANGED" content="20160630;15131285">
  <meta name="CHANGEDBY" content="Sergio Parenti">
  <style type="text/css">
	<!--
		@page { margin: 2cm }
		P { margin-bottom: 0.21cm }
		A:link { so-language: zxx }
	-->
	</style>
</head>
<body>
<img src="mag16_html_m766d91a0.gif" name="immagini1" border="0"
 height="72" width="49">
<p style="margin-bottom: 0cm;" align="right">Centro
San Domenico</p>
<p style="margin-bottom: 0cm;" align="right">Piazza
San Domenico 12</p>
<p style="margin-bottom: 0cm;" align="right">40124
BOLOGNA</p>
<p style="margin-bottom: 0cm;" align="right">tel.
051 581718</p>
<p style="margin-bottom: 0cm;" align="left"><br>
</p>
<p style="margin-bottom: 0cm;" align="left"><br>
</p>
<p style="margin-bottom: 0cm;" align="center">http://www.csdricerca.com/</p>
<p style="margin-bottom: 0cm;" align="left"><br>
</p>
<p style="margin-bottom: 0cm;" align="left"><br>
</p>
<p style="margin-bottom: 0cm;" align="left"><br>
</p>
<p style="margin-bottom: 0cm; font-style: normal; font-weight: normal;"
 align="left">
Bologna, 9 maggio 2016</p>
<p style="margin-bottom: 0cm;" align="left"><br>
</p>
<p style="margin-bottom: 0cm;" align="right">Agli amici
degli</p>
<p style="margin-bottom: 0cm; font-style: normal; font-weight: normal;"
 align="right">
Incontri Interdisciplinari</p>
<p style="margin-bottom: 0cm;" align="left"><br>
</p>
<p style="margin-bottom: 0cm;" align="left"><br>
</p>
<p style="page-break-before: auto; page-break-after: auto;" align="left">
Carissimi,</p>
<p style="font-style: normal; font-weight: normal;" align="left">ci
rivedremo lunedì 16 maggio,
alle ore 21, presso
il Convento San Domenico, che ci ospiterà nella sua “sala
rossa”, cui si accede da Via San Domenico 1.</p>
<p style="font-style: normal; font-weight: normal;" align="left">Dopo
le nostre discussioni sulle prospettive delle teorie post- e trans-
umanistiche dal punto di vista biologico, passeremo ad un esame dei
problemi relativi alle neuroscienze e alla psicologia, cioè ai
problemi del “sé” e delle manipolazioni della
memoria.</p>
<p align="left">Ci
aiuterà in questo il dott. Giuseppe
Rubino,
che ringrazio fin d’ora a nome di tutti.</p>
<p align="left"><br>
<br>
</p>
<p style="font-style: normal; font-weight: normal;" align="left">Un
cordiale saluto in attesa di rivederci.</p>
<p align="left"><br>
<br>
</p>
<p style="font-weight: normal;" align="left">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;
fra
Sergio Parenti O.P.</p>
<p
 style="border-style: none none solid; border-color: -moz-use-text-color -moz-use-text-color rgb(0, 0, 0); border-width: medium medium 1pt; padding: 0cm 0cm 0.07cm;"
 align="left">
<br>
<br>
</p>
<p align="left"><br>
<br>
</p>
<p style="font-weight: bold;" align="center">Breve
resoconto dell'Incontro Interdisciplinare del 16 maggio 2016</p>
<p style="font-style: italic;" align="center">A
cura di fra Sergio Parenti O.P.</p>
<p><br>
<br>
</p>
<p>RUBINO – Mi
riferisco soprattutto ai resoconti degli ultimi due incontri. Mi ha
colpito la questione dei ricordi. Le espressioni usate sono: persona,
personalità, individuo, identità, il sé, la
coscienza di sé … Ho avuto la sensazione dell'incontro
con l'uomo come con un soggetto sfuggente, che non si sa bene chi
sia. Penso che l'uomo sia veramente un essere vivente sfuggente.
Perché? Per la questione delle memorie, che noi mettiamo
dentro il nostro “mente-cervello”. Neanche la definizione
del nostro DNA può garantirci chi siamo. Il nostro cervello
non è improntato solo dal DNA, ma anche dall'esperienza, che
concorre al deposito delle memorie e dei ricordi. Ho parlato di
memorie perché la memoria non è sempre ricordabile: c'è
una memoria che non è ricordabile e però esiste, è
operativa e ci condiziona.</p>
<p>Credo che la
questione della persona, dell'individuo … abbia a che fare con
diversi stati del nostro “mente-cervello”. Partirei dal
livello più basso. L'essere vivente è quello che
proviene dalla combinazione del maschile e del femminile. Questo vale
anche per il regno animale. L'uomo è particolare: l'uomo e la
donna non ci consegnano solo i loro geni, la loro biologia, ma anche
la loro cultura. Gene e cultura, per me, fondano quello che chiamiamo
uomo. La cultura comporta l'apprendere. Già nel seno materno
posso apprendere e quindi memorizzo.</p>
<p>DE RISO –
C'è una cultura e una memoria anche negli animali.</p>
<p>RUBINO –
Però noi abbiamo una mente che può avere intenzione.
L'istinto dell'animale non è intenzionalità. Per
successivi apprendimenti l'uomo arriva a costruire una propria
personalità (profilo di identità) fino a raggiungere la
consapevolezza e poi la consapevolezza di essere consapevole: questa,
secondo me, è la persona, nel senso greco di maschera. Non nel
senso di finzione, ma nel senso di quell'apparato figurale che mi
permette di muovermi nella società, di separare il mio interno
dall'esterno, di sapermi collocare nel teatro della vita, consapevole
di poter recitare ed essere il mio personaggio. La personalità
non comporta che io ne sia consapevole: mi è stata tramandata
in base ai geni e alla cultura, esiste anche quando dormo ed è
assente la mia autoriflessione. </p>
<p>I ricordi nuovi
che vorrebbero mettere nella mente, o la soppressione di ricordi
traumatici, sono sempre apprendimenti. Come viene sentito un
apprendimento dalla persona? Non è garantita un'armonia e una
buona integrazione della personalità e della persona. Anche
nel caso di cancellare ricordi traumatici. C'è una
complessità, un continuo rimaneggiamento dei nostri ricordi. I
nuovi elementi dovrebbero integrarsi con tutto il resto, altrimenti
restano corpi estranei. Uno scienziato potrebbe curare l'integrazione
dell'elemento estraneo. Però ci vuole anche una partecipazione
del paziente perché l'elemento estraneo possa armonizzarsi col
resto: la nostra mente è essenzialmente cultura e
apprendimento, compresa l'affettività (i primi messaggi sono
quelli affettivi della madre).</p>
<p>Anche oggi
abbiamo la persuasione occulta ed i messaggi subliminali per farci
acquistare certe cose. Essi ci rendono consenzienti, cambiando la
personalità, a meno che riusciamo a riflettere. Ma in
solitudine non possiamo riflettere: lo si può fare solo in
comunità. Molti scienziati dicono che prima comunichiamo e poi
pensiamo. Non necessariamente con parole, ma con sguardi, con i
sensi... come comunica il bimbo con la madre. Questa relazione
primordiale fonda il pensiero. Penso nella misura in cui comunico.
Dopo riesco anche a parlare. Poi il linguaggio raddrizza il
pensiero... Da qui l'importanza della relazione e della comunità
per sostenere il pensiero. Quando c'è una società che
ha tutto l'interesse ad usarci come consumatori di un certo prodotto,
non c'è interesse a sostenere il pensare e ad evitare le
estraneità: ci creano invece memorie. Per fortuna ci sono
ancora i giornali col loro dibattito.</p>
<p>JULVE – Un
articolo del “Venerdì” di Repubblica ha trattato
delle possibilità di manipolare artificialmente gli stati
d'animo e la memoria a scopo commerciale, bellico-militare...</p>
<p>GOZZOLI –
C'è anche l'aspetto quotidiano del creare ricordi. Si cerca di
creare persone con ricordi simili tra loro. Ma chi distingue i
ricordi buoni dai cattivi? Chi sceglie quantità e qualità
dei ricordi? Già in questo l'elaborazione soggettiva è
mortificata. Se scelgo i ricordi buoni in base ad uno standard, che
un altro fa per me, lo faccio in base ad un elenco preconfezionato.</p>
<p>RUBINO –
Uno schizofrenico può essere uno che fino a vent'anni è
stato discretamente bene. Perché la sua soggettività è
riuscita ad adattarsi, ad esempio, ad una mamma che non gli
trasmetteva ciò che doveva. </p>
<p>GOZZOLI –
Mettiamoci anche il padre...</p>
<p>RUBINO –
D'accordo. Il parallelo è con lo scienziato che mi mette una
informazione che diventa memoria, alla quale io possa anche
adattarmi. Il bambino, crescendo, non riesce più a tenere
insieme il suo adattamento, che va in conflitto con tutta la sua
organizzazione: scoppia, si frantuma. Succede sui 18-20 anni, quando
vai all'Università. Il grosso rischio, soprattutto quando due
maschi genitori allevano bambini, è di inserire elementi
impropri nella mente del bambino. Il bambino cresce normale (per gli
psichiatri, piuttosto che per gli psicoanalisti) apparentemente. Poi,
sui vent'anni, crolla. Alla fine paghi il prezzo del biglietto della
capacità di adattarti.</p>
<p>JULVE –
Alla fine emerge il nocciolo duro della personalità?</p>
<p>RUBINO –
Piuttosto: il nocciolo della personalità che fino allora è
stato coeso, ad un certo punto non ce la fa più ad adattarsi e
si frantuma, oppure gli viene ansia, angoscia...</p>
<p>DE RISO –
Molti maschi che fanno gli studi alti, provenienti dal Bangladesh,
hanno problemi simili. In Francia lo si nota sui neri.</p>
<p>RUBINO –
Oggi si parla di depressione. Ma dietro al termine “depresso”
si mette un po' di tutto.</p>
<p>GOZZOLI –
Una volta si diceva “esaurimento nervoso”.</p>
<p>JULVE –
Riprendiamo l'esempio di un bimbo cresciuto sotto due maschi. </p>
<p>RUBINO –
Penso che avere due papà sia molto più deleterio che
avere due mamme.</p>
<p>DE RISO –
Conosco il caso di ragazzi (non italiani) cresciuti da due genitori
maschi: normalissimi, anche sessualmente. Solo due di loro ebbero una
tragedia presentando la propria famiglia alla fidanzata.</p>
<p>RUBINO –
Dietro le facciate di normalità restano dei problemi e delle
sofferenze. </p>
<p>PARENTI –
Il problema è il diritto del bimbo ad avere un padre ed una
madre, a superare il complesso di Edipo (o di Elettra) per la
formazione della sensibilità.</p>
<p>RUBINO –
Questi concetti saltano nella misura in cui l'esperienza di uno ti
dice di no. L'apparenza è un conto, un conto è che la
ricerca risenta dell'ideologia. Alla fine le cose le voglio vedere
personalmente e nel mio laboratorio.</p>
<p>DE RISO –
Una bimba delle elementari è scoppiata in pianto perché
non è normale, avendo un padre e una madre, mentre altri hanno
il mammo e la mamma. I libri delle elementari cominciano ad evitare
di parlare di babbo e mamma.</p>
<p>RUBINO – Il
mio discorso, però, riguardava l'immissione nel cervello di
una persona di qualche elemento estraneo, che viene accettato e fatto
proprio. Ci si adatta. Lo si può tenere in maniera
apparentemente armoniosa per anni, ma ad un certo momento deflagra.
Per sopravvivere ci adattiamo a tutto.</p>
<p>BELARDINELLI –
Che cosa vuol dire estraneo?</p>
<p>GOZZOLI –
Nel momento in cui ti viene immesso, non è più
estraneo.</p>
<p>RUBINO –
Non è completamente estraneo: resta qualcosa di umano.</p>
<p>DE RISO –
Ma non viene da me, dalla persona.</p>
<p>PARENTI – A
volte l'ambiente estraneo aggiustava le cose: ad esempio l'anno di
servizio militare obbligatorio poteva cambiare il figlio difficile di
una madre possessiva, con soddisfazione di entrambi.</p>
<p>RUBINO –
Però ricordo che, quando ero al Servizio Psichiatrico di
diagnosi e cura, molti arrivavano proprio da quel servizio militare.</p>
<p>PARENTI –
La persona, tu dici, è attuata quando è consapevole e
consapevole di esser consapevole. La mia obiezione è che,
quando parliamo di diritti della persona, parliamo anche di chi è
in coma.</p>
<p>RUBINO –
Resta appunto un individuo umano.</p>
<p>PARENTI –
Però, anche se tu lo convinci di essere un altro, mentre è
figlio di Rockefeller, il suo diritto all'eredità resta.</p>
<p>RUBINO –
Molti pazienti credono di essere un altro.</p>
<p>JULVE –
Ogni tentativo di manipolazione del nucleo della persona, tramite
fattori culturali (indottrinamenti politici: pensiamo alla
Hitler-Jugend), attraverso correnti elettriche indotte nel cervello
per influenzare le aree della memoria, dei sentimenti... nonostante
questi tentativi c'è un nucleo resistente che si adatta, anche
a rischio di frantumarsi, o si irrobustisce, ma che comunque è
irraggiungibile da questi tentativi: l'anima dell'individuo libero e
responsabile.</p>
<p>RUBINO – Il
nucleo è come una medaglia con due facce. La forza di
adattamento può essere buona (ti permette di sopravvivere), ma
adattandoti diventi “operaio”. La via d'uscita, secondo
me, è che con la tua soggettività puoi misurarti con
degli altri uomini. La comunità è il luogo dove puoi
confrontarti: già la famiglia, dove circola affetto e
autenticità, almeno teoricamente.</p>
<p>GOZZOLI –
Ho qualche problema sull'autenticità. La convergenza di
autenticità è influenzata da fattori limitanti.</p>
<p>RUBINO – La
nostra soggettività è auspicabile che si fondi su un
campo di intersoggettività, in cui circolino affetti,
confronti, verifiche... Il nucleo duro della personalità non
va considerato un assoluto. Un nucleo che ha a che fare con
l'intersoggettività apprende sempre. L'identità non è
immutabile, ma sempre costruenda, anche inconsciamente.</p>
<p>DE RISO –
Il bell'Antonio, che cambia a seconda dell'ambiente: quando è
fuori o quando torna dalle zie.</p>
<p>RUBINO –
Pensando all'unità del nucleo della personalità, mi
vien da pensare che anche Dio è Trino.</p>
<p>PARENTI –
C'è un'ambiguità nel linguaggio. Io “cambio”
sempre: questi cambiamenti sono tali da farmi diventare un'altra
cosa, oppure no? C'è la corruzione che è generazione di
un'altra cosa, come quando uno muore? L'ambiguità è che
noi diciamo che uno, pur rimanendo lo stesso (non è morto), è
diventato un altro, per cui non lo riconosco più. Per questo
distinguevo la consapevolezza di sé dal sé. L'eredità
tocca al “sé”, la consapevolezza di sé è
quella per cui ci rapportiamo agli altri o ci chiudiamo.</p>
<p>RUBINO –
Anche quel sé è soggetto a cambiamenti.</p>
<p>PARENTI –
Ma non diventando un altro.</p>
<p>GOZZOLI –
Mantiene coerenza.</p>
<p>PARENTI –
La coerenza è anche tra cose diverse, come tra enunciati che
non si contraddicono. Cambia come uno che cresce. </p>
<p>RUBINO –
Gli orchestrali che suonano una melodia.</p>
<p>PARENTI –
Il problema è se è l'uno che dà unità al
molteplice o è il molteplice che costruisce l'uno. L'orologio
sta in piedi perché ci sono le parti. Invece io sto parlando
di quando le parti stanno in piedi perché il tutto li
sostiene. In una società o in un coro sono le parti a far
esistere il tutto. Il corpo dell'uomo è diverso: è il
tutto che fa esistere le parti. Per noi, culturalmente, è
difficile concepirlo. Noi siamo cresciuti fin da bambini educati
così.</p>
<p>RUBINO –
Perché il tutto non riesce a salvare le parti?</p>
<p>PARENTI –
Può non riuscirci più. A livello di zigote la capacità
di autopoièsi, di costruire te stesso, è tale da saper
differenziare le parti, accrescerle, mantenerle, ripararle. Ad un
certo punto si smette di differenziare le parti. Poi si smette di
crescere. Resta la capacità di riparare e di mantenere. Poi è
come una diga che comincia a sgocciolare di qua, ad avere
infiltrazioni di là... alla fine comincia a cedere fino a che
crolla il tutto. Io mi immagino la vita come una fiammata che parte
altissima, come capacità di autopoièsi, e poi pian
piano cala. L'aspetto intellettivo invece cresce e non sembra calare.
Se non ci sono i guai fisici che comportano la demenza senile,
l'esperienza e la saggezza dei vecchi sembra sempre crescere, a
dispetto della vitalità fisica che invece cala fino ad
esaurirsi. Il sé abbraccia entrambi gli aspetti.</p>
<p>RUBINO – Il
tutto che sostiene le parti: ma il tutto non è dato. Dal
momento che la cultura riesce ad influenzare il mio cervello, e la
cultura è un aspetto estraneo, allora io non sono un tutto: ho
bisogno di altro.</p>
<p>PARENTI –
Ma riesco anche a ribellarmi all'influsso dal di fuori: non sono come
una plastilina che l'altro manipola.</p>
<p>RUBINO –
Come individuo non sono uomo se non ho cultura, se non ho un altro
umano che mi parla.</p>
<p>PARENTI –
Sì. Io sono un animale sociale. Non nasco se non ho un babbo e
una mamma. Ma nel mio esistere mi considero come un tutto, anche se
per esistere ho bisogno degli altri.</p>
<p>RUBINO - “Mi
considero...”</p>
<p>PARENTI - No.
Sono anche un tutto. Tant'è vero che se uno mi ammazza ha
fatto un omicidio anche se non uccide il padre e la madre. Però
senza un padre e una madre non venivo al mondo.</p>
<p>RUBINO – Se
uccido te, non uccido soltanto te, ma te e la tua storia, le tue
relazioni.</p>
<p>PARENTI –
Fai del male anche ad altri, ma non li uccidi fisicamente. Tant'è
vero che vengono al mio funerale. E se ho lasciato qualcosa di buono
lo coltivano con gratitudine. Io non separo la fisicità dalla
parte razionale. Ma anche di un albero tu mi dici che è fatto
di foglie, tronco e radici. Però è l'albero che esiste,
e quando muore muoiono le foglie, il tronco e le radici. Mentre se
smonto un orologio e cavo la molla, quando la rimetto lo faccio
ripartire e tutto torna come prima. Nella realtà naturale è
il tutto che dà l'esistenza alle parti: la parte staccata
mantiene lo stesso nome, le assomiglia tanto, è riassimilabile
subito (la mano che viene riattaccata subito); però in realtà
la mano staccata è un'altra cosa, non è più
l'organo di un vivente. Invece la molla dell'orologio è la
stessa, montata o smontata. Questa è la differenza tra
naturale e artificiale che raccomando da tanti anni. La nostra
cultura è da secoli orientata a vedere tutto come artefatto.
Per questo ci sentiamo in diritto di manipolare, quando sappiamo come
fare. Sapere è potere, diceva Francesco Bacone. Invece la
natura la può dare solo Dio. Nemmeno gli angeli possono,
checché dicano alcuni teologi. Nel dare l'esistere Dio non può
essere aiutato da una creatura nemmeno come strumento. </p>
<p>DE RISO –
Il nucleo, che rimane tra il bambino e il vecchio, è il sé.</p>
<p>RUBINO –
Quel nucleo, il tutto, è un punto di arrivo.</p>
<p>PARENTI –
Ma chi cresce è sempre lui.</p>
<p>RUBINO –
Quel nucleo iniziale è una sintesi tra ciò che è
stato dato con qualcosa che viene dal di fuori.</p>
<p>PARENTI –
Ma la capacità di costruirsi viene dal di dentro: buona parte
della placenta la costruisce l'embrione. </p>
<p>RUBINO – Ma
la collaborazione (voce, ritmo, calore del sangue) dell'ambiente va a
modificare l'espressività (non la struttura) genica. Questo
non è dato solo da Dio.</p>
<p>PARENTI –
Non devi mettere l'agire divino a fianco degli altri. Tutte le cause
che conosci non sono Dio. Sono cause del trasformarsi delle cose:
nessuna creatura crea, ma attua delle potenzialità. Sono come
sulla superficie di una sfera. Dio è al centro della sfera e
in modo immediato, senza aiuti nemmeno strumentali, fa esistere tutte
le creature ed il loro operare immediatamente. Dio non è
l'anello in cima ad una catena: quello di dire che non può
andare all'infinito è solo un'ipotesi logica per dire che non
è possibile. Ma non esiste catena. Noi siamo cause fiendi,
del trasformarsi. Ed in questo posso metterci pure il passaggio da
una specie all'altra, come avviene nel mondo minerale, dove la
generazione di cose da cose della stessa specie avviene nella
frantumazione, ma normalmente è da cose di specie diversa. Nel
mondo dei viventi è invece normale venir generati da cose
della stessa specie, ma nulla vieta che in certe circostanze nascano
cose di una specie diversa. Dio si mette tra le cause seconde quando
fa i miracoli, ma non è la normalità.</p>
<p style="font-style: normal;">DE
RISO – Il seme è diverso dalla pianta, ma la cosa in sé
è la stessa.</p>
<p style="font-style: normal;">RUBINO
– Per l'uomo è diverso. La mente va oltre la natura. Si
nutre di cultura.</p>
<p style="font-style: normal;">DE
RISO – La mente fa parte della natura. Si nutre di relazioni.</p>
<p style="font-style: normal;">RUBINO
– Nasciamo in una relazione che è un atto umano. Non c'è
la mente della foresta.</p>
<p style="font-style: normal;">PARENTI
– Maurizio Malaguti diceva che un figlio ha diritto di nascere
nel contesto di un atto di amore, non nel contesto freddo di una
provetta. Quando ci arriveranno, non ci sarà più
bisogno nemmeno della donna: basterà una macchina. Sartre
diceva, all'inizio di L'esistenzialismo è un umanismo,
che per essere libero l'uomo deve costruire la sua essenza. Ha
ragione. Se l'essenza la dà solo Dio, il mio bene dipende da
quello che sono, dunque da Dio. Essere liberi vorrebbe dire che non
c'è Dio che mi pone dei limiti. La nostra mentalità
cerca di “costruire” il sé dell'uomo. Basta
scoprire come ha fatto Dio.</p>
<p style="font-style: normal;">...</p>
<p style="font-style: normal;">DE
RISO – Quando parli di cultura che cosa intendi?</p>
<p style="font-style: normal;">RUBINO
– Anche quello che comunichi al bimbo appena nato attraverso un
linguaggio affettivo. La nostra cultura psicologica e mentale è
molto, per così dire, cognitivista. C'è l'idea che sia
dato un tutto iniziale che poi si sviluppa. Con un uomo non è
così. La macro-morfologia del cervello è determinante
geneticamente. Ma la micro-morfologia no. Il numero delle sinapsi si
crea in base alle esperienze.</p>
<p style="font-style: normal;">DE
RISO – Anche l'albero cambia a seconda dell'ambiente dove lo
metti. Il fatto stesso che il punto focale cambi, vuol dire che
c'era. Cambia su qualcosa che c'è.</p>
<p style="font-style: normal;">BELARDINELLI
– L'influenza di una cosa esterna è sempre su qualcosa
che c'è già.</p>
<p style="font-style: normal;">RUBINO
– Questo qualcosa che c'è già non è un
significato, ma un significante, che ha bisogno di altri significanti
per arrivare ad un significato ultimo. Per questo faccio fatica a
capire il discorso di Sergio.</p>
<p style="font-style: normal;">PARENTI
– Faccio fatica anch'io. Forse per questo non riesco a
spiegare. Quello che è proprio in funzione della parte è
diverso da quello che è proprio in funzione del tutto. Si
ammala e muore il tutto. La vita è l'esistere del vivente: chi
esiste è il vivente. Di conseguenza esistono le sue parti.
Mentre, quando monto l'orologio o l'automobile, esistono le parti. Io
posso cambiare una parte, posso togliere e rimettere un pezzo, e il
tutto sussiste in forza delle parti, comprese le proprietà che
le parti non hanno. L'orologio segna l'ora: l'ingranaggio o la molla
no. Il fatto di dire che il tutto non è la somma delle parti
non mi permette di distinguere la realtà naturale da quella
artificiale. Quello che hanno detto sulla complessità non
basta. Serve a mettere in dubbio il meccanicismo, ma non basta.
Riesco a capire che, da un punto di vista logico, la vita e altre
proprietà riguardano prima il tutto e di conseguenza le parti
e non viceversa. Per esempio, riguardo alla capacità di
muoversi del vivente, uno dice che di per sé è il tutto
che è capace di costruire se stesso ed il proprio agire,
compreso il fatto che c'è un agire di causalità
efficiente di una parte sull'altra, per cui si rispetta il fatto che
nessuna macchina è capace di produrre il proprio carburante:
tutto ciò che si muove è mosso da altro e la causalità
efficiente non è riflessiva. Il vivente si muove, ma non posso
sollevarmi tirandomi per i capelli: occorre che una gamba si appoggi
all'altra e così via. Schrödinger ha scritto un
librettino su che cos'è la vita e parla di neg-entropia. Non
capisco molto di questo: il vivente si mantiene a spese
dell'ambiente, creando disordine in esso. Ed è il tutto che fa
questo. </p>
<p style="font-style: normal;">BERTUZZI
– Il tutto ontologico dell'uomo è una unità di un
complesso biologico e culturale, è un individuo umano, non un
individuo-cosa. Sono tante le dimensioni dell'uomo, ma la persona è
una sola. La persona è il centro unificatore, ma non è
un centro puramente biologico. Questo individuo non è una cosa
in se stessa, ma è in se e per se: ha la
coscienza della sua individualità, ha l'autocoscienza. La sua
individualità non è semplicemente oggettiva. Ed è
anche centro di apertura, in quanto è quanto di più
comunicativo ci sia nella natura. In natura, passando dalla sostanza
materiale a quella vegetale, a quella animale e a quella umana,
aumenta la capacità di uscire da se stessi, e tale capacità
è anche più intima a se stessi: una sempre maggior
capacità di uscire da se stessi ed aprirsi all'esterno ed
anche più intima a se stessi con una sempre maggior
consapevolezza. Florenskij parlava dell'individualità umana
come universalità. </p>
<p style="font-style: normal;">RUBINO
– Sì. La persona (maschera) sa collocarsi e sa parlare
al pubblico. Esci da te stesso e in quella misura ti avvicini di più
alla tua intimità.</p>
<p style="font-style: normal;">BERTUZZI
– Il “volto”, per vedere, deve essere visto. L'idea
non è solo un oggetto da vedere, ma è ciò che
permette di essere visto.</p>
<p style="font-style: normal;">RUBINO
– Aggiungerei anche che nella persona l'aspetto del pubblico,
di alterità, di campo intersoggettivo, c'è per
l'origine: viene da un altro.</p>
<p style="font-style: normal;">BERTUZZI
– Le manifestazioni patologiche della personalità
potrebbero essere anche mancanza di capacità di unificare le
proprie sensazioni, il rapporto con gli altri.</p>
<p style="font-style: normal;">RUBINO
– Era quello che cercavo di spiegare. Manca il direttore
d'orchestra.</p>
<p style="font-style: normal;">PARENTI
– Spiegare la vita come armonia da un direttore d'orchestra,
porta a pensare l'anima come causa efficiente, mentre nessuno muove
se stesso. La causa efficiente è estrinseca. Intrinseca è
la causa formale come principio di operazione. Ma questo non lo
riusciamo più a capire, perché nelle realtà
artificiali il principio dell'operazione viene da fuori, oppure si
ammettono cause naturali (come il fuoco) che mettano in moto il tutto
come meccanismo: il principio resta nella parte. L'anima diventa
allora il motore, come nella teoria di Platone. Si casca
nell'animismo, nella dualità di res extensa e
res cogitans. </p>
<p style="font-style: normal;">BERTUZZI
– Oggi abbiamo la concezione scientifica e culturale che rende
tutto artificiale. Così consideriamo vero non quello che può
essere assimilato dalla conoscenza, ma quello che può essere
riprodotto dalla conoscenza. L'esperienza diventa esperimento e
l'uomo è competente solo di quello che può fare lui.</p>
<p><br>
<br>
</p>
<p><br>
<br>
</p>
<p align="left"><br>
<br>
</p>
</body>
</html>
