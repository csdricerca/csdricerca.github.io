<!DOCTYPE HTML PUBLIC "-//W3C//DTD HTML 4.0 Transitional//EN">
<html><head>
	<meta http-equiv="CONTENT-TYPE" content="text/html; charset=windows-1252">
	
	<title></title><meta name="GENERATOR" content="OpenOffice.org 3.4.1  (Win32)">
	<meta name="AUTHOR" content="P. Sergio Parenti">
	<meta name="CREATED" content="20090520;8550000">
	<meta name="CHANGED" content="20130722;10324857">
	<meta name="Info 1" content="">
	<meta name="Info 2" content="">
	<meta name="Info 3" content="">
	<meta name="Info 4" content="">
	<style type="text/css">
	<!--
		@page { margin-left: 2.5cm; margin-right: 2.5cm; margin-top: 2.5cm; margin-bottom: 2cm }
		P { margin-bottom: 0.21cm; direction: ltr; color: #000000; text-align: justify; widows: 2; orphans: 2 }
		P.western { font-family: "Garamond", serif; font-size: 11pt; so-language: it-IT }
		P.cjk { font-family: "Times New Roman", serif; font-size: 11pt }
		P.ctl { font-family: "Times New Roman", serif; font-size: 10pt }
		A:link { so-language: zxx }
		A.sdfootnotesym-western { font-family: "Times New Roman", serif; font-size: 9pt; font-weight: bold }
		A.sdfootnotesym-cjk { font-size: 9pt; font-weight: bold }
	-->
	</style></head>

<body dir="ltr" lang="it-IT" text="#000000">

<p class="western" style="margin-bottom: 0cm;" align="left"><br>
</p>
<p class="western"><font face="Times New Roman, serif"><font size="3">Bologna,
13 dicembre 2011</font></font></p>
<p class="western" style="margin-bottom: 0cm;" align="left"><br>
</p>
<p class="western" style="margin-bottom: 0cm;" align="right"><font face="Times New Roman, serif"><font size="3">Agli
amici degli</font></font></p>
<p class="western" style="margin-bottom: 0cm;" align="right"><font face="Times New Roman, serif"><font size="3">Incontri
Interdisciplinari</font></font></p>
<p class="western" style="margin-bottom: 0cm;" align="left"><br>
</p>
<p class="western" align="left"><font face="Times New Roman, serif"><font size="3">Carissimi,</font></font></p>
<p class="western" style="page-break-before: auto;" align="left"><font face="Times New Roman, serif"><font size="3"><font face="Times New Roman, serif">	ci
rivedremo </font><font face="Times New Roman, serif"><b>mercole</b></font><font face="Times New Roman, serif"><b>dì
21 dicembre</b></font><font face="Times New Roman, serif">, alle </font><font face="Times New Roman, serif"><b>ore
21</b></font><font face="Times New Roman, serif">, presso il Convento
San Domenico, che ci ospiterà nella sua “</font><font face="Times New Roman, serif"><b>sala
rossa</b></font><font face="Times New Roman, serif">”, cui si
accede da Via San Domenico 1.</font></font></font></p>
<p class="western" align="left"><font face="Times New Roman, serif"><font size="3"><font face="Times New Roman, serif"><span style="font-style: normal;">	Proseguiremo
il dibattito della volta scorsa sulle </span></font><font face="Times New Roman, serif"><span style="font-style: normal;"><b>possibilità
di scoprire una finalità in natura</b></span></font><font face="Times New Roman, serif"><span style="font-style: normal;">,
distinguendo la finalità come progetto dalla finalità
naturale. </span></font></font></font>
</p>
<p class="western" style="font-style: normal;" align="left"><font face="Times New Roman, serif"><font size="3">	Colgo
l'occasione per augurarvi, insieme a P. Giovanni Bertuzzi, un Santo
Natale ed un sereno anno nuovo.</font></font></p>
<p class="western" style="font-style: normal;" align="left"><br><br>
</p>
<p class="western" align="left"><font face="Times New Roman, serif"><font size="3">	<font face="Times New Roman, serif">Un
cordiale arrivederci a presto</font></font></font></p>
<p class="western" align="left"><font face="Times New Roman, serif"><font size="3">					<i>Fra
Sergio Parenti O.P.</i></font></font></p>
<p class="western" align="left"><br><br>
</p>
<p class="western" align="left"><br><br>
</p>
<p class="western" align="center"><font face="Times New Roman, serif"><font size="3"><b>Breve
resoconto dell'Interdisciplinare del 21 dicembre 2011</b></font></font></p>
<p class="western" align="center"><font face="Times New Roman, serif"><font size="3"><i>a
cura di fra Sergio Parenti O.P.</i></font></font></p>
<p class="western"><br><br>
</p>
<p class="western"><font face="Times New Roman, serif"><font size="3">PARENTI
- La volta scorsa mi sono chiesto quali fondamenti di etica vi siano
quando io equiparo le forme naturali a forme artificiali.
Indubbiamente posso parlare di fondamenti dell'etica, ad esempio
verso Dio e verso il prossimo. Ma tutto si ferma lì. Se invece
ammetto che io conosco le cose dal loro interagire, per cui se
un'operazione non raggiunge il suo oggetto resta frustrata, allora
posso trovare nella natura delle cose i fondamenti di una morale
naturale. Oggi essa è del tutto incomprensibile, perché
un pezzo di ferro non ha alcun ordine a ciò che ne fa
l'artigiano.</font></font></p>
<p class="western"><font face="Times New Roman, serif"><font size="3">L'origine
di questa nostra mentalità è teologica, come ho
spiegato. Di conseguenza, la scienza non può dire molto sui
fondamenti dell'etica.</font></font></p>
<p class="western"><font face="Times New Roman, serif"><font size="3">FRATTINI
- I filosofi greci ipotizzavano un'etica senza bisogno di ricorrere a
Dio, ma cercando la felicità.</font></font></p>
<p class="western"><font face="Times New Roman, serif"><font size="3">PARENTI
- E la felicità dove la trovo? Nel raggiungimento del termine
delle mie capacità operative e dell'ordine che devono avere
tra loro.</font></font></p>
<p class="western"><font face="Times New Roman, serif"><font size="3">STIRPE
- Io vedo un fondamento in un patto. Io non rubo perché non
voglio che gli altri rubino a me. Allora ci mettiano d'accordo...</font></font></p>
<p class="western"><font face="Times New Roman, serif"><font size="3">PARENTI
- Io ho gli occhi per vedere, e se non ci vedo sono cieco. Ho una
testa per ragionare, e se non la voglio usare per guidare il mio
agire io frustro volontariamente il mio agire.</font></font></p>
<p class="western"><font face="Times New Roman, serif"><font size="3">SARTI
- Dallaporta guardava il Principio antropico in un quadro filosofico
di tipo platonico. Si può cercare di vedere tutto lo sviluppo
della natura fino alla comparsa dell'uomo come la realizzazione
progressiva di un archetipo. Il discorso della morale naturale si
innesta in questo. La qualità morale dell'atto viene
dall'essere consono o dal contrastare questo processo.</font></font></p>
<p class="western"><font face="Times New Roman, serif"><font size="3">PARENTI
- Gli stoici mettevano nelle cose delle <i>rationes seminales</i>:
principi che guidavano lo sviluppo di ogni cosa. Qualcuno le
intendeva come anime delle cose. Non è chiara la loro
posizione, ma era una posizione che poteva essere intermedia rispetto
a chi pone tutto nel Demiurgo. S. Agostino sostenne che le <i>rationes
seminales</i> sono le idee presenti in Dio. Gli archetipi non sono
allora entità intermedie tra Dio e l'uomo, nemmeno sono le
anime delle cose, per cui tutto sarebbe vivo (magari pensando
all'anima come una sorta di energia materiale: gli stoici erano
materialisti). Qualcuno nel medioevo parlava di <i>natura naturans</i>
(come c'è il <i>numerus numerans</i>). Ma c'è qualcosa
di mistico in queste concezioni.</font></font></p>
<p class="western"><font face="Times New Roman, serif"><font size="3">Invece,
partendo da un modo di esistere tale da avere determinate capacità
operative, di cui si cerca di evitare la frustrazione, ho un punto di
vista molto più "laico".</font></font></p>
<p class="western"><font face="Times New Roman, serif"><font size="3">SARTI
- Da questo punto di vista come si definiscono le leggi fondamentali
della materia e dell'energia? Ed il ruolo delle costanti universali? </font></font>
</p>
<p class="western"><font face="Times New Roman, serif"><font size="3">PARENTI
- Un disegno in Dio c'è indubbiamente. Il mio realizzare i
miei talenti nel modo migliore viene a coincidere con il mio
partecipare alla realizzazione del progetto che ha in mente Dio.</font></font></p>
<p class="western"><font face="Times New Roman, serif"><font size="3">JULVE
- Progetto noto dalla rivelazione.</font></font></p>
<p class="western"><font face="Times New Roman, serif"><font size="3">PARENTI
- No! noto da quello che so. S. Paolo dice che il pagano, senza la
rivelazione, coglie la morale naturale. Se invece ci fosse solo un
progetto arbitrario su una natura che non ha un ordine, allora
sarebbe conoscibile solo per rivelazione.</font></font></p>
<p class="western"><font face="Times New Roman, serif"><font size="3">SARTI
- I talenti possono essere chiamati talenti solo in quanto in armonia
con l'ordine naturale, non se li consideri come un fatto "personale".</font></font></p>
<p class="western"><font face="Times New Roman, serif"><font size="3">PARENTI
- Io ho una capacità di agire, e non la uso o la uso male...
per capire che se perdo la vista perdo qualcosa, non ho bisogno di
rifarmi all'esistenza di Dio. Anche l'ateo più materialista
del mondo mi viene a dire che devo stare a dieta: e questo è
un discorso morale. Allora egli si contraddice? Diciamo che si ferma
allo star bene fisico, perché al di là di quello non
vuol considerare altro. Però, di fatto, in quel momento mi dà
ragione.</font></font></p>
<p class="western"><font face="Times New Roman, serif"><font size="3">JULVE
- Anche la legge naturale ci dice che cosa sia giusto, come dice S.
Paolo. Ma per molti comportamenti dell'uomo, per me, senza la
rivelazione, l'uomo può arrivare a cose tremende. La legge
naturale porta anche al fatto che il pesce più grande mangia
quello più piccolo. </font></font>
</p>
<p class="western"><font face="Times New Roman, serif"><font size="3">FRATTINI
- Questa non è la legge naturale. La conservazione di se
stesso e della specie è  tendenza naturale, e da qui viene il
non rubare o il non uccidere.</font></font></p>
<p class="western"><font face="Times New Roman, serif"><font size="3">PARENTI
- Lévi-Strauss disse che la monogamia non può
appartenere alla legge morale naturale perché ci sono troppi
esempi di società che ammettono la poligamia. Ma un conto è
la legge come in chi è guidato e ordinato da una legge, per
cui c'è la legge di gravità...; ma questo non è
il senso di legge morale, altrimenti dovremmo dire che il furto è
una legge naturale, visto che tutti o quasi rubano. Un conto è
invece la legge in quanto io sono legiferante, per quella
intelligenza che Dio mi ha dato per capire qual è il mio bene.
La rivelazione mi dice che tutti hanno peccato: questo non vuol dire
che il bene sia peccare.</font></font></p>
<p class="western"><font face="Times New Roman, serif"><font size="3">Nel
prendere le mie decisioni so come fare, per fare del mio meglio: cioè
non scegliendo la parte che so essere peggiore, cioè agendo
contro coscienza. Il primo criterio è questo, ed il criterio
remoto è che, così facendo, rientro nel progetto
divino. Ma i due criteri si equivalgono, al punto che la coscienza
invincibilmente erronea obbliga.</font></font></p>
<p class="western"><font face="Times New Roman, serif"><font size="3">STIRPE
- Il pesce più grosso mangia il pesce più piccolo.
L'uomo però ha la ragione: io non posso uccidere il più
debole, perché io potrei incontrare uno più forte di
me, ed è quindi meglio metterci d'accordo per non ucciderci a
vicenda.</font></font></p>
<p class="western"><font face="Times New Roman, serif"><font size="3">SARTI
- Il discorso classico dell'etologia animale e dell'armonia che regge
la coesistenza delle specie ha meccanismi che prevedono anche il
fatto che il più forte mangi il più debole. Allo stesso
modo, nel comportamento degli uomini occorre cercare di capire qual è
l'armonia della vita umana, per la quale non si fanno certe cose non
per il patto, ma perché ciò non entra in questo quadro
di armonia che disegna lo sviluppo, anche politico e morale, della
specie umana. Il contratto sociale è solo la codificazione, a
livello più basso, di una struttura del nostro universo nella
quale le cose si collocano nel posto giusto. Ma questa struttura è
molto difficile da individuare. Qual è il posto giusto? Il
nazional socialismo stabiliva che si possono sopprimere le razze
inferiori: la legge in se era coerentissima, ma a partire da premesse
sbagliate.</font></font></p>
<p class="western"><font face="Times New Roman, serif"><font size="3">JULVE
- Chi detta questi principi? Io dico che devono venire da fuori.</font></font></p>
<p class="western"><font face="Times New Roman, serif"><font size="3">SARTI
- Questa è la domanda centrale. Quali sono le radici delle
nostre certezze? Dobbiamo chiedercelo verificando e falsificando. La
rivelazione ci aiuta, ma non ci de-responsabilizza. La luce va
cercata nell'ordine delle cose (che sappiamo poi essere creato),
anche prescindendo dalla nostra storia di fede. Solo che,
prescindendo, diventa molto più difficile.</font></font></p>
<p class="western"><font face="Times New Roman, serif"><font size="3">FRATTINI
- L'armonia porta all'esterno, a Dio, come principio da cui dipende.
L'importante però è cogliere gli archetipi (ad esempio:
il pesce più grande mangia il più piccolo, ma di
un'altra specie, perché tutte le specie tendono a
conservarsi), altrimenti si sbaglia.</font></font></p>
<p class="western"><font face="Times New Roman, serif"><font size="3">BELARDINELLI
- Gli archetipi sono quelli che dicono che cosa è giusto o
sbagliato?</font></font></p>
<p class="western"><font face="Times New Roman, serif"><font size="3">FRATTINI
- No. Sono quello su cui si basa tutto un ragionamento. Hitler aveva
archetipi sbagliati, ma a partire da essi aveva tratto logicamente le
conseguenze.</font></font></p>
<p class="western"><font face="Times New Roman, serif"><font size="3">JULVE
- Proporre archetipi significa proporre qualcosa di trascendente,
senza chiamarla ancora Dio.</font></font></p>
<p class="western"><font face="Times New Roman, serif"><font size="3">FRATTINI
- Ma come coglierli, se sono di un ordine soprannaturale? Dovrebbe
esserci qualcosa di soprannaturale in noi.</font></font></p>
<p class="western"><font face="Times New Roman, serif"><font size="3">PARENTI
- S. Agostino, correggendo i neoplatonici, mise in Dio quelle che per
loro erano entità intermedie tra Dio e l'uomo, per cui l'uomo
doveva cercare in queste entità intermedie la sua
realizzazione. Noi non abbiamo una conoscenza razionale degli angeli.
Noi arriviamo solo all'esistenza di Dio. E Dio, nel farci esistere, è
senza intermediari. Gli altri, se partecipano, sono solo come i
genitori: sono come l'interruttore, non come la corrente elettrica
che accende. Sono cause <i>fiendi</i>; solo Dio è causa
<i>essendi</i>. Se invece io penso le forme naturali alla stregua di
quelle artificiali, penso, nel mio piccolo, di poter fare le stesse
cose che Dio fa nel suo grande. Galileo pensava di partecipare alla
stessa scienza di Dio, se la natura è un libro scritto in
linguaggio matematico. Laplace, parlando della mente infinita, la
distingue dalla nostra solo quantitativamente.</font></font></p>
<p class="western"><font face="Times New Roman, serif"><font size="3">FRATTINI
- C'è chi va anche oltre. Piaget distingueva mente e cervello,
oggi invece alcuni li identificano tranquillamente. Ma molti
dissentono. Davanti ad un dilemma, posso prenderne una parte e porla
come ipotesi, e poi trarre le conseguenze. Ma questo non giustifica
il trascurare l'altro "corno" del dilemma. C'è
troppa fretta di trarre conclusioni. </font></font>
</p>
<p class="western"><font face="Times New Roman, serif"><font size="3">JULVE
- Così si riduce tutto ad una macchina.</font></font></p>
<p class="western"><font face="Times New Roman, serif"><font size="3">FRATTINI
- Se riduco tutto a qualcosa che io posso controllare, ho raggiunto
la stessa conoscenza di Dio. Alla fine del '800 c'era chi diceva che
ormai non c'era più nulla da scoprire...</font></font></p>
<p class="western"><font face="Times New Roman, serif"><font size="3">STIRPE
- Newton non era d'accordo. Ha una pagina molto bella in proposito.</font></font></p>
<p class="western"><font face="Times New Roman, serif"><font size="3">JULVE
- Ci vorrebbe una sorta di teorema di incompletezza di Gödel
anche per le costruzioni etiche puramente umane: ci vuole sempre
qualcosa di nuovo ed esterno.</font></font></p>
<p class="western"><font face="Times New Roman, serif"><font size="3">SARTI
- Hofstadter ha scritto qualcosa del genere, in "Gödel,
Escher, Bach".</font></font></p>
<p class="western" align="left"><font face="Times New Roman, serif"><font size="3">PARENTI
- Quando uno scopre un progetto, lo "scopre" perché
non l'ha fatto lui. Quando io guardo la mia natura, che solo Dio mi
può dare (e nessun'altra causa mi può dare), scopro
anche il valore dei miei talenti. Io scopro il progetto di un altro.
Quando il Catechismo della Chiesa Cattolica mi ribadisce che la legge
morale naturale non è un insieme di idee innate, ma è
frutto del dono della ragione, ed è partecipazione al governo
di Dio sul creato, vuol dire che Dio mi dà la ragione perché
io possa collaborare attivamente al suo governo. Poi io posso mettere
i bastoni tra le ruote, mi sento uguale a Dio e mi ribello... In Dio
c'è il progetto, ma noi non lo capiamo come è in Lui:
Dio vede tutto nel Figlio, e tutte le diversità sono solo da
parte nostra... Ma qui andiamo sul difficile. Però anche i
pagani arrivavano a capire questa teologia negativa: Proclo, ad
esempio. Anche se l'Impero Romano promuoveva queste teologie
razionali (fondate su Aristotele per la logica, su Platone per la
teologia) nell'intento di contrastare il diffondersi del
cristianesimo, i cristiani sfruttarono la ricerca di questi
pensatori. Anche Porfirio, nemico acerrimo del cristianesimo, è
stato usato moltissimo.</font></font></p>
</body></html>