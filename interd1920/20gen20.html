<!DOCTYPE HTML PUBLIC "-//W3C//DTD HTML 4.0 Transitional//EN">
<html>
<head>
  <meta http-equiv="CONTENT-TYPE" content="text/html; charset=UTF-8">
  <title>20gen20</title>
  <meta name="GENERATOR" content="OpenOffice 4.1.1  (Win32)">
  <meta name="AUTHOR" content="Sergio Parenti">
  <meta name="CREATED" content="20131009;17581572">
  <meta name="CHANGEDBY" content="Sergio Parenti">
  <meta name="CHANGED" content="20200514;16010359">
  <style type="text/css">
	<!--
		@page { margin: 2cm }
		P { margin-bottom: 0.21cm }
		P.sdfootnote { margin-left: 0.5cm; text-indent: -0.5cm; margin-bottom: 0cm; font-size: 10pt }
		A:link { so-language: zxx }
		A.sdfootnoteanc { font-size: 57% }
	-->
	</style>
</head>
<body dir="ltr" lang="it-IT">
<span class="sd-abs-pos"
 style="position: absolute; top: 2.11cm; left: 2.12cm; width: 49px;"><img
 src="20gen20_html_m766d91a0.gif" name="immagini1" border="0"
 height="72" width="49"></span>
<p style="margin-bottom: 0cm;" align="right"><font
 style="font-size: 11pt;" size="2"><i><b>Centro
San Domenico</b></i></font></p>
<p style="margin-bottom: 0cm;" align="right"><font
 style="font-size: 11pt;" size="2"><i><b>Piazza
San Domenico 12</b></i></font></p>
<p style="margin-bottom: 0cm;" align="right"><font
 style="font-size: 11pt;" size="2"><i><b>40124
BOLOGNA</b></i></font></p>
<p style="margin-bottom: 0cm;" align="right"><font
 style="font-size: 11pt;" size="2"><i><b>tel.
051 581718</b></i></font></p>
<p style="margin-bottom: 0cm;" align="left"><br>
</p>
<p style="margin-bottom: 0cm;" align="left"><br>
</p>
<p style="margin-bottom: 0cm;" align="center"><font color="#ff0000"><font
 style="font-size: 13pt;" size="3"><i><b>http://www.csdricerca.com/</b></i></font></font></p>
<p style="margin-bottom: 0cm; font-style: normal; font-weight: normal;"
 align="left">
<br>
</p>
<p style="margin-bottom: 0cm; font-style: normal; font-weight: normal;"
 align="left">
<br>
</p>
<p style="margin-bottom: 0cm; font-style: normal; font-weight: normal;"
 align="left">
<br>
</p>
<p style="margin-bottom: 0cm; font-style: normal; font-weight: normal;"
 align="left">
Bologna, 11 gennaio 2020</p>
<p style="margin-bottom: 0cm; font-style: normal; font-weight: normal;"
 align="left">
<br>
</p>
<p style="margin-bottom: 0cm;" align="right"><font size="3">Agli amici
degli</font></p>
<p style="margin-bottom: 0cm; font-style: normal; font-weight: normal;"
 align="right">
<font size="3">Incontri Interdisciplinari</font></p>
<p style="margin-bottom: 0cm; font-style: normal; font-weight: normal;"
 align="left">
<br>
</p>
<p style="page-break-before: auto;" align="left"><big><font
 face="Times New Roman, serif"><font size="3"><big>Carissimi,</big></font></font></big></p>
<p style="font-style: normal; font-weight: normal;" align="left"><big><font
 face="Times New Roman, serif"><font size="3"><big> ci
rivedremo <b>lune</b><b>dì 20 gennaio</b>, alle <b>ore 21</b>,
presso il Convento San Domenico, che ci ospiterà nella sua
“<b>sala del fuoco</b>”, cui si accede da Via San
Domenico 1. </big></font></font>
</big></p>
<p style="font-style: normal; font-weight: normal;" align="left"><big><font
 face="Times New Roman, serif"><font size="3"><big> Continueremo
il dibattito animato la volta scorsa dal <b>prof. Jaime Julve</b>,
sul tema:</big></font></font></big></p>
<p style="font-style: normal;" align="center"><big><font
 face="Times New Roman, serif"><font size="3"><big><b>Approfondimenti
sui presupposti filosofici degli scienziati.</b></big></font></font></big></p>
<p style="font-style: normal; font-weight: normal;" align="left"><big><font
 face="Times New Roman, serif"><font size="3"><big> </big></font></font></big></p>
<p style="font-style: normal; font-weight: normal;" align="left"><big><font
 face="Times New Roman, serif"><font size="3"><big> </big></font></font></big></p>
<p style="font-style: normal; font-weight: normal;" align="left"><big><font
 face="Times New Roman, serif"><font size="3"><big> In
attesa di incontrarci, un cordiale saluto</big></font></font></big></p>
<p style="font-style: normal; font-weight: normal;" align="left"><big><br>
<br>
</big></p>
<p style="font-style: normal; font-weight: normal; text-align: center;"><big><font
 face="Times New Roman, serif"><font size="3"><big> <i>fra
Giovanni Bertuzzi O.P. &nbsp;&nbsp; fra Sergio Parenti O.P.</i></big></font></font></big></p>
<p align="left"><br>
<br>
</p>
<p align="center"><font color="#000000"><font
 face="Times New Roman, serif"><font size="3"><i><b>___________________________________________</b></i></font></font></font></p>
<p align="left"><br>
<br>
</p>
<p style="font-weight: bold;" align="center">Breve
resoconto dell’Incontro Interdisciplinare del 20 gennaio 2020</p>
<p style="font-style: italic;" align="center">a cura di fra Sergio
Parenti O.P.</p>
<p><br>
<br>
</p>
<p>JULVE – Ho presentato le teorie fondanti della fisica sempre
in uno schema riduzionista, dove tutto si riduce alla conoscenza
dell’ultra-microscopico, andando anche al mondo subatomico.
Questo produce una caricatura che è anche una critica: la
politica in fondo che cos’è? È
il risultato dei rapporti tra individui della sociologia, che
si può ridurre alla psicologia, che si può ridurre
all’attività elettrochimica del cervello; e l’attività
elettrochimica del cervello la si può ridurre alla fisica
molecolare, che si riduce alla fisica atomica, che si riduce alle
equazioni di Schrödinger, … e così via fino alle
stringhe. Per completare la caricatura, si potrebbe concludere, nel
contesto di questa fede riduzionistica, che, sapendo risolvere
l’equazione di Schrödinger nel sistema complesso del
nostro mondo, potremmo calcolare, ad esempio, il risultato delle
prossime elezioni in Emilia Romagna. Tale pretesa ci fa sorridere,
però l’idea del riduzionismo è di poter
ricostruire l’intero sistema una volta comprese le leggi che
regolano le sue parti. Ma è una fede di stampo metafisico.
Così è anche un postulato, un presupposto che ci
consente di ragionare, quello della causalità: ogni cosa che
succede può venire compresa comprendendone la causa. Qui il
mondo naturale ci dice: “altolà!”. Una gran parte
del mondo naturale, almeno del mondo fisico, si affida al caso: il
caso che non è il caos, ma il gioco dei dadi tanto criticato
da Einstein. Molti fenomeni avvengono in maniera aleatoria, con le
regole della statistica. Il dado (alea) non è senza regole, ma
la frequenza dei risultati segue una ferrea legge statistica. Noi
accettiamo ed usiamo questi concetti metafisici. Poi aggiungiamo
anche concetti più eterei, come la funzione d’onda, che
descrive la potenzialità che ha un sistema di portare ad un
risultato o un altro o un altro... quanto più facciamo
l’operazione di misura, facendo precipitare il sistema nel
risultato, ma con una probabilità che segue la legge criptata
nella funzione d’onda. Parliamo di potenzialità: anche
in questo caso attingiamo a vecchi concetti classici, cioè il
concetto aristotelico di potenza e atto. Parlavamo anche di energie
altissime: per poter risolvere distanze molto corte, l’energia
cinetica, luminosa, di irradiazione che si immette nel sistema si
trasforma in massa di particelle che prima non c’erano. Anche
qui si seguono le regole del gruppo di simmetrie. Heisenberg dice che
è un esempio di come strutture concettuali, teoriche, che
vivono nell’universo ideale delle idee pure (sta parlando di
Platone) siano fondanti e regolatrici del mondo fisico-materiale che
tocchiamo con la mano. Questo è più o meno il panorama
dei presupposti classici che a volte ammettiamo anche senza esserne a
conoscenza. Abbiamo parlato anche della località. Ci sono
presupposti metafisici nel nostro fare scientifico. Infine ci sono
quelli che dichiarano reale solo ciò che possiamo
sperimentare, con i sensi o con gli strumenti, o al massimo ammettono
il ragionamento puro, come quello matematico e la logica formale (non
potremo mai osservare un triangolo nel mondo sensibile). Costoro
dicono che tutto il resto sono chiacchiere vuote. Esiste solo ciò
che è sensibile o ciò che posso dedurre con un
ragionamento puro. Ogni ipotesi di trascendenza viene esclusa. Anche
questi sono presupposti di tipo metafisico. In pratica: dire che è
scientifico solo ciò che è scientifico è una
tautologia, ma dire che è reale solo ciò che è
scientifico...</p>
<p>SAMORÌ
– La scienza è in continua evoluzione. Ciò che
ora non è provato, potrebbe esserlo in futuro.</p>
<p>FRATTINI – Solo che per
questi autori non è possibile.</p>
<p>TULONE – Nella ricerca
scientifica c’è una certa fede nei risultati ottenuti
dai colleghi. Uno, in ricerca, lavora su problemi aperti per avanzare
nella conoscenza. Ma rispondere ad una domanda ne fa emergere altre.
C’è però chi non crede nel trascendente e pensa
sia solo una questione di tempo. </p>
<p>JULVE – Questo è
un atto di fede.</p>
<p>FRATTINI – Siamo
arrivati ad un punto in cui, se volessimo limitarci al metodo
scientifico propriamente detto, la fisica non andrebbe più
avanti.</p>
<p>SAMORÌ
– La quantistica sta vivendo una nuova vitalità di cui
noi non parliamo. Il vero problema è avere strumenti per
ampliare e porsi nuove domande. Il mio maestro americano aveva per
obiettivo sviluppare nuove tecniche per porre nuovi problemi.</p>
<p>TULONE – Secondo me il
problema è come noi ci poniamo davanti al nostro
atteggiamento. C’è chi dice: “tanto è
questione di tempo”. C’è invece chi riconosce che
c’è qualcosa che va oltre. Ma accettare di avere qualche
limite è difficile.</p>
<p>FRATTINI – La teoria
delle stringhe non la si vuole accettare, però alla fine si
ricade lì. Speculando sulla teoria delle stringhe stanno
facendo ipotesi incredibili, come i molti universi, l’esistenza
in un certo modo dell’universo... I metodi di indagine restano
fuori da ciò. L’intuizione è sempre stata uno
strumento dello scienziato. Ha un’intuizione e dopo cerca se vi
sia una ricaduta nella realtà. Sono grandi speculazioni
metafisiche e poi, con grande umiltà, si cercano verifiche.</p>
<p>SAMORÌ
– Credo ci siano due strade per il nostro dibattito. Una è
quella di partire da un quesito filosofico ben preciso e cercare
connessioni con un “pezzo” di scienza (perché la
scienza è frammentata). L’altra potrebbe essere
individuare un risultato scientifico e far sì che questo sia
condiviso e poi vedere insieme che tipo di connessioni filosofiche
possiamo costruire. Nel momento in cui noi parliamo del mondo
rarefatto della fisica quantistica è molto più facile
creare elucubrazioni e connessioni col mondo filosofico. Nel momento
in cui ci muoviamo verso una fisica più concreta, forse le
connessioni con il mondo filosofico sono più difficili. Credo
sia bene che ci poniamo questo quesito. </p>
<p>PARENTI – Padre Gragnano
aveva insistito tanto sul fatto che manca il concetto di sostanza. Su
questo argomento potremmo trovare da discutere anche se si è
membri della stessa scuola filosofica. Perché noi conosciamo
in modo vago e confuso e non riusiamo a conoscere con idee chiare e
distinte. Il problema della sostanza è il problema di ciò
che esiste.</p>
<p>FRATTINI – Ma l’uditorio
ti capisce? Pifferi potrebbe capire “sostanza chimica”.</p>
<p>PARENTI – Storicamente,
la parola “sostanza” è stata usata impropriamente
dai latini per tradurre il greco “usìa”, che nel
libro delle Categorie ha,
come senso principale (che serve a spiegare i sensi derivati):
“quest’uomo; questo cavallo”, quindi significa ciò
che esiste, cui attribuisci le varie caratteristiche che
presuppongono qualcosa che esista. Poi, sempre nelle Categorie,
si dice che la sostanza seconda, in senso derivato, è “uomo,
cavallo”: è il problema della natura. Qui entra il
chimico: una mutazione “sostanziale” è una
reazione chimica, dove si generano cose aventi natura diversa, mentre
le mutazioni non permanenti, attribuite alla fisica, riguardano
caratteristiche ulteriori. Cosa attribuiamo alla sostanza?
L’esistenza riguarda la sostanza prima. La natura, invece,
“esiste” in un senso diverso, perché cioè
esiste qualcosa che ha quella natura. Il singolo cavallo nasce,
cresce, muore; invece la natura (il modo di esistere di una cosa) non
nasce, non cresce e non muore: noi la identifichiamo con la nozione.
Quando uno mi dice che i mondo è fatto di realtà
platoniche, sta parlando della natura.</p>
<p style="font-style: normal;">FRATTINI
– L’uditorio non ti capisce, temo. </p>
<p>PARENTI
– Vorrei solo far distinguere due modi di usare la parola
“sostanza”. Il modo di esistere di una cosa non cambia, è
la “cosa” che cambia modo di esistere, quando diventa
un’altra cosa. In un mondo dove tutto si genera e si corrompe
posso ammettere che ci sia la corruzione di una cosa che è
generazione di un’altra. Ma ci sono anche altre trasformazioni
dove la cosa rimane se stessa. Queste non cambiano la sostanza. Un
uomo nasce, cresce... Il problema del riduzionismo è se una
sostanza possa avere delle parti rimanendo se stessa. Ci sono cose
che considero “una cosa” perché sono un mucchio di
cose collegate tra loro, come un meccanismo. In questo caso le
sostanze sarebbero le cose che vengono collegate. Se cavo
dall’orologio un ingranaggio, l’ingranaggio resta quello
che è. Se ammetto, invece, che una cosa, essendo una, quindi
semplice, abbia in qualche modo delle parti senza
essere un insieme di cose, allora devo parlare di “parte”
in un altro modo, per cui quello che cavo non è più la
stessa cosa, quando è staccato. È
questo il problema metafisico che sta a monte. Il riduzionista dice:
“No! Devo arrivare al più piccolo possibile, e quando
sono arrivato all’indivisibile (“atomo” in greco)
ho trovato la vera sostanza”. Questo lo dice l’atomista,
perché c’è anche un tipo di riduzionista che non
pensa che ci sia un materiale spezzettabile, ma continuo: una specie
di “plastilina” universale (chiamala energia...). Anche
questi “riduce” ogni cosa a ciò di cui la cosa è
fatta. Per esempio, Russell, in “Perché non
sono cristiano”, si
chiede, se esiste Dio, di che cosa sia fatto<a class="sdfootnoteanc"
 name="sdfootnote1anc" href="#sdfootnote1sym">1</a>.
Sono d’accordo che ciò che tocco o dimostro che c’è,
esiste. Ma non posso dire che esiste solo quello che riesco a
conoscere. Se però riesco a dimostrare che esiste qualcosa che
va al di là di ciò che tocco, ho aperto la conoscenza
al trascendente. Ma ci sono persone che diffidano dei sensi e cercano
un mondo ideale, e lo chiamano trascendete perché è
ideale. Però Platone resta un materialista, perché
riduce tutto ad artefatto del Demiurgo, che si ispira al mondo delle
idee (per lui realissimo) per plasmare la materia: tutto il mondo
materiale è un artefatto. Parla di un mondo spirituale, ma che
cosa vuol dire “spirituale”? Vuol dire “non
materiale”, che è un nome negativo.</p>
<p style="font-style: normal;">JULVE
– Parlare di sostanza significa parlare di qualcosa di
esistente. </p>
<p style="font-style: normal;">PARENTI
– L’atto proprio della sostanza “prima” è
l’esistere, ma non vuol dire che esista sempre. Si parla di
sostanza prima per distinguere dalla sostanza “seconda”,
che è l’aspetto che mi spiega le capacità
operative, le proprietà: il fuoco scalda, l’acido fa
reagire le cartine di tornasole...</p>
<p>BERTUZZI
– Samorì parlava di due strade: una che parte da
presupposti filosofici e una che parte da una indagine scientifica.
Sul piano di quello che esiste nell’universo, oggi, partendo da
presupposti scientifici, si dice che quello che osserviamo è
una piccolissima parte di ciò che esiste e parliamo di materia
“oscura” o meglio, dice un autore, “trasparente”.
Il problema di fondare il complesso della materia sperimentabile su
qualcosa di stabile, che chiamiamo “esistente” (la
“sostanza”) apre il problema di spiegare ciò che
nel variare delle trasformazioni è “sostanziale”.
Massimo Cacciari, nel convegno che abbiamo fatto su Maurizio
Malaguti, che è spiritualista, poneva il problema di
confrontarsi con la Fisica
di Aristotele. Aristotele poneva i problemi scientifici e filosofici
sul piano dell’esperienza, e sulla base di quelli che l’avevano
preceduto individuava nella sostanza l’idea che poteva rendere
ragione di ciò che è al di fuori della realtà
sensibile. Dalla sostanza materiale faceva partire la possibilità
di quella realtà che Platone considerava invece la vera
sostanza, cioè il mondo delle idee. Il confronto tra
Aristotele e Platone, tra la spiegazione delle cose sensibili alla
luce di idee come la matematica (Heisenberg si appoggia ad una
impostazione di tipo platonico) e invece chi parte dalla realtà
sensibile, è un confronto che Ernst Cassirer diceva essere un
confronto tra Aristotele e Platone. Tutte le diverse posizioni
scientifiche e filosofiche si giocano su questo confronto. Sergio ha
presentato il problema scientifico-filosofico sulla base della
sostanza aristotelica; chi invece, come Galileo, sostiene un modello
matematico, spiega i fenomeni naturali alla luce di una concezione
platonica e di una visione platonica della matematica. Il problema di
oggi – che non sono riuscito ancora ad inquadrare – è
quale relazione ci sia tra la matematica e la realtà
sperimentale. Se la matematica è una costruzione umana –
e oggi diventa sempre di più qualcosa di artificiale e
costruito – non possiamo dire che Dio ha costruito il mondo con
la matematica, perché è l’uomo che ha ricostruito
la realtà materiale attraverso lo strumento della matematica.
Propongo come problema di indagine quale valore soggettivo o
oggettivo abbia la matematica: è ricavata dalla realtà
o è qualcosa con cui prendiamo possesso della realtà?</p>
<p style="font-style: normal;">FRATTINI
– Non abbiamo molti strumenti per affrontare questo dilemma.
Sicuramente la matematica descrive i fenomeni della realtà. Ma
è uno strumento solo descrittivo o anche costitutivo? L’uomo
riprogetta la realtà usando la matematica? </p>
<p style="font-style: normal;">PARENTI
– Il problema è l’oggetto della matematica. Il
platonismo dice che le cose sono di natura loro matematiche.</p>
<p style="font-style: normal;">TULONE
– La matematica è un modo per presentare la realtà.
I modelli che facciamo per cercare di rappresentare la realtà
sono modelli, sono una nostra rappresentazione. </p>
<p style="font-style: normal;">BERTUZZI
– La tecnologia non vuole solo descrivere e rappresentare, ma
anche prevedere e costruire la realtà artificiale.</p>
<p style="font-style: normal;">TULONE
– La predizione ha un’incertezza: è una stima che
ha una probabilità.</p>
<p style="font-style: normal;">BERTRUZZI
– Nel dedurre da presupposti le conseguenze, scopro delle
condizioni iniziali e traggo conseguenze esatte. Un meteorologo mi
diceva che le previsioni del tempo hanno un grande imprevisto: tra la
previsione e la realtà si possono avere cambiamenti. La forza
della previsione ha valore nel campo matematico.</p>
<p style="font-style: normal;">TULONE
– La previsione per l’indomani ha molta più
probabilità di quella per una settimana dopo, perché le
condizioni possono cambiare. La previsione è una stima di
quello che succederà sulla base del mio modello, ma il modello
è una semplificazione, perché la realtà è
ben più complessa. Il modello è un modo per spiegarmi
determinate cose, ma è una mia rappresentazione che ha un
grado di incertezza, perché la realtà va al di là
del mio modello.</p>
<p style="font-style: normal;">BERTUZZI
– La tecnologia si basa sul presupposto di poter eliminare
tutte le condizioni di imprevisto per poter far funzionare le cose in
base ai presupposti matematici.</p>
<p style="font-style: normal;">TULONE
– Ma è impossibile. Qualunque modello è una
rappresentazione: per quanto raffinato, la probabilità di
errore può diminuire ma esiste: non si può eliminare
l’incertezza. Nei fenomeni ambientali il livello di incertezza
aumenta sempre di più.</p>
<p style="font-style: normal;">BELARDINELLI
– A volte sbagliano anche a breve termine!</p>
<p style="font-style: normal;">TULONE
– Per me la realtà e il modello sono cose diverse.</p>
<p style="font-style: normal;">FRATTINI
– Parlo come ingegnere. Il fatto di avere un modello matematico
mi permette di fare un progetto e quindi una previsione precisa: il
ponte resisterà, se ho fatto le cose per bene.</p>
<p style="font-style: normal;">PIFFERI
– Dipende dalle impurezze, dalla durezza o meno dell’acciaio.</p>
<p style="font-style: normal;">FRATTINI
– Ho detto “se le cose sono fatte per bene”.</p>
<p style="font-style: normal;">TULONE
– Questa precisione è legata ad una stima
probabilistica.</p>
<p style="font-style: normal;">FRATTINI
– Una precisione anche fisica.</p>
<p style="font-style: normal;">BERTUZZI
– Noi possiamo stabilire un rapporto chiaro tra il valore della
matematica come costruzione artificiale, che è un prodotto
dell’uomo, ed il valore della matematica come rappresentazione
della realtà. Le due parti, da quanto dite, non arrivano mai
ad una identificazione. Il rapporto tra matematica e natura fu
trattato in forma sistematica da Spinoza. Egli sviluppa il concetto
di sostanza da un punto di vista matematico ed in lui naturale e
artificiale finiscono per coincidere. Da quello che voi dite, questa
identificazione non arriverà mai fino in fondo. Aristotele
invece sviluppò il concetto di sostanza guardando la realtà
biologica, che non può essere, nella sua complessità,
ridotta ad uno schema matematico. Oggi invece si cerca di produrre la
vita attraverso la tecnologia.</p>
<p style="font-style: normal;">RICCI
Andrea – Secondo me andrebbero distinti il problema tecnologico
ed il problema fisico. I ponti li costruivano anche prima della
rivoluzione scientifica. Il punto è che da una matematica che
è stata usata per fare cose pratiche si è passati ad
una matematica che spiegava la realtà: Galileo faceva questo.
Questa capacità “produttiva” della matematica non
è più per una produzione di ponti o barche, ma di
conoscenza del mondo ed è stata ribaltata su quello che prima
era l’ambito della filosofia. Il prof. Porcarelli, in una
lezione, diceva che con il primo meccanicismo gli scienziati
cercavano di spiegare l’uomo come una macchina; nel momento in
cui è stato trovato l’elettromagnetismo, l’uomo è
diventato un insieme di impulsi elettrici; adesso che abbiamo
l’informatica, l’uomo è diventato un hardware ed
un software... Il rischio, per me, è di tendere a
matematizzare anche ciò che si fa fatica a matematizzare, come
l’uomo.</p>
<p style="font-style: normal;">FRATTINI
– Più che “spiegare”, io preferisco dire:
“descrivere”. Io non spiego niente. Io ho trovato
coincidenza tra il modello matematico ed il comportamento della
realtà: il comportamento del modello è analogo al
comportamento della realtà.</p>
<p style="font-style: normal;">PARENTI
– È anche una
spiegazione di causalità formale, anche se piuttosto ridotta:
tu dai anche un “perché”, ma limitato: i “perché”
sono di tanti tipi.</p>
<p style="font-style: normal;">TULONE
– Con i passi avanti che si stanno facendo anche in
Intelligenza Artificiale, è curioso come queste cose siano
percepite di più fuori dalla comunità degli esperti.
Gli esperti sanno quali sono i limiti: i confini sono abbastanza ben
delineati. Alcuni dicono che fra molti anni riusciremo a
rappresentare, altri dicono di no. Però oggi si mantiene
questo confine. Invece la percezione data fuori dalla comunità
è che il confine sia ormai raggiunto, mentre non è
vero. Ci sono applicazioni anche fantastiche dell’Intelligenza
Artificiale e certe volte nei media vengono presentate queste
applicazioni come l’androide che ti fa compagnia... Questo è
un modo, secondo me, molto pericoloso, perché si trasforma la
realtà, si fa capire che il confine sia ormai quasi raggiunto.
Nell’industria 4.0, se io dico che paragono la conoscenza alla
conoscenza digitale e dico che il lavoro delle persone può
essere rimpiazzato dalla macchina, creo anche un problema di impiego,
perché si mette da parte l’unicità e la
creatività che la persona può dare. Avremo dei guai più
avanti.</p>
<p style="font-style: normal;">BERTUZZI
– C’è un processo di possesso della tecnologia
sull’uomo. Il navigatore, in macchina, puoi prenderlo solo come
uno strumento e puoi disobbedirgli. La tecnologia, oggi, tende invece
a sostituirti e dopo non decidi più tu. L’aereo caduto
in Africa è stato un errore tecnologico: l’uomo non ha
potuto farci niente. Questo processo di trans-umanizzazione può
diventare di disumanizzazione. </p>
<p style="font-style: normal;">SCIRÈ
– Non si può dire che è la macchina che porta
alla disumanizzazione. La creazione della macchina per ottimizzare la
produzione e la maggiore economicità da chi dipendono? La
macchina non è un soggetto a sé stante. Però mi
chiedo: se venisse meno l’elettricità che ne sarebbe del
sistema produttivo? Abbiamo sostituito la carta con l’archivio
elettronico, ma se questo venisse azzerato sarebbe un disastro più
grave di quello prodotto dall’alluvione di Firenze.</p>
<p style="font-style: normal;">TULONE
– Sta a noi mantenere il controllo. Dobbiamo guidare il
progresso.</p>
<p style="font-style: normal;">SCIRÈ
– Mi sta bene il progresso, anche nei metodi di formazione dei
giovani. Però occorre fare attenzione: se un ragazzo ha un
talento artistico, non posso trascurare la sua manualità per
fare una specie di ibrido tra la macchina e la sua mano. Non possiamo
togliere dalla scuola la storia dell’arte e l’ora di
disegno. La cupola del Brunelleschi è ancora lì, e non
c’era il computer.</p>
<p style="font-style: normal;">BERTUZZI
– La tecnologia nasce proprio nel Rinascimento.</p>
<p style="font-style: normal;">TULONE
– Gli algoritmi possono sostituire solo alcuni aspetti della
nostra attività, mentre per altri aspetti restiamo unici.</p>
<p style="font-style: normal;"><br>
<br>
</p>
<p style="font-style: normal;"><br>
<br>
</p>
<p style="margin-bottom: 0cm;"><br>
</p>
<div id="sdfootnote1">
<p class="sdfootnote"><a class="sdfootnotesym" name="sdfootnote1sym"
 href="#sdfootnote1anc">1</a>La citazione è sbagliata. Russell propone
come seria argomentazione la domanda “Chi ha fatto Dio?”. (Longanesi,
Milano 1960, pag. 54).</p>
</div>
</body>
</html>
