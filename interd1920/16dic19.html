<!DOCTYPE HTML PUBLIC "-//W3C//DTD HTML 4.0 Transitional//EN">
<html>
<head>
  <meta http-equiv="CONTENT-TYPE" content="text/html; charset=UTF-8">
  <title>16dic19</title>
  <meta name="GENERATOR" content="OpenOffice 4.1.1  (Win32)">
  <meta name="AUTHOR" content="Sergio Parenti">
  <meta name="CREATED" content="20131009;17581572">
  <meta name="CHANGEDBY" content="Sergio Parenti">
  <meta name="CHANGED" content="20200514;15491259">
  <style type="text/css">
	<!--
		@page { margin: 2cm }
		P { margin-bottom: 0.21cm }
		A:link { so-language: zxx }
	-->
	</style>
</head>
<body dir="ltr" lang="it-IT">
<span class="sd-abs-pos"
 style="position: absolute; top: 2.11cm; left: 2.12cm; width: 49px;"><img
 src="16dic19_html_m766d91a0.gif" name="immagini1" border="0"
 height="72" width="49"></span>
<p style="margin-bottom: 0cm;" align="right"><font
 style="font-size: 11pt;" size="2"><i><b>Centro
San Domenico</b></i></font></p>
<p style="margin-bottom: 0cm;" align="right"><font
 style="font-size: 11pt;" size="2"><i><b>Piazza
San Domenico 12</b></i></font></p>
<p style="margin-bottom: 0cm;" align="right"><font
 style="font-size: 11pt;" size="2"><i><b>40124
BOLOGNA</b></i></font></p>
<p style="margin-bottom: 0cm;" align="right"><font
 style="font-size: 11pt;" size="2"><i><b>tel.
051 581718</b></i></font></p>
<p style="margin-bottom: 0cm;" align="left"><br>
</p>
<p style="margin-bottom: 0cm;" align="left"><br>
</p>
<p style="margin-bottom: 0cm;" align="center"><font color="#ff0000"><font
 style="font-size: 13pt;" size="3"><i><b>http://www.csdricerca.com/</b></i></font></font></p>
<p style="margin-bottom: 0cm; font-style: normal; font-weight: normal;"
 align="left">
<br>
</p>
<p style="margin-bottom: 0cm; font-style: normal; font-weight: normal;"
 align="left">
<br>
</p>
<p style="margin-bottom: 0cm; font-style: normal; font-weight: normal;"
 align="left">
<br>
</p>
<p style="margin-bottom: 0cm; font-style: normal; font-weight: normal;"
 align="left">
Bologna, 5 dicembre 2019</p>
<p style="margin-bottom: 0cm; font-style: normal; font-weight: normal;"
 align="left">
<br>
</p>
<p style="margin-bottom: 0cm;" align="right"><font size="3">Agli amici
degli</font></p>
<p style="margin-bottom: 0cm; font-style: normal; font-weight: normal;"
 align="right">
<font size="3">Incontri Interdisciplinari</font></p>
<p style="margin-bottom: 0cm; font-style: normal; font-weight: normal;"
 align="left">
<br>
</p>
<p style="page-break-before: auto;" align="left"><big><font
 face="Times New Roman, serif"><font size="3"><big>Carissimi,</big></font></font></big></p>
<p style="font-style: normal; font-weight: normal;" align="left"><big><font
 face="Times New Roman, serif"><font size="3"><big> ci
rivedremo <b>lune</b><b>dì 16 dicembre</b>, alle <b>ore 21</b>,
presso il Convento San Domenico, che ci ospiterà nella sua
“<b>sala del fuoco</b>”, cui si accede da Via San
Domenico 1. </big></font></font>
</big></p>
<p style="font-style: normal; font-weight: normal;" align="left"><big><font
 face="Times New Roman, serif"><font size="3"><big> Animerà
il dibattito il <b>prof. Jaime Julve</b>, che ringraziamo a nome di
tutti, sul tema:</big></font></font></big></p>
<p style="font-style: normal;" align="center"><big><font
 face="Times New Roman, serif"><font size="3"><big><b>Approfondimenti
sui presupposti filosofici degli scienziati.</b></big></font></font></big></p>
<p style="font-style: normal; font-weight: normal;" align="left"><big><font
 face="Times New Roman, serif"><font size="3"><big> </big></font></font></big></p>
<p style="font-style: normal; font-weight: normal;" align="left"><big><font
 face="Times New Roman, serif"><font size="3"><big> Cogliamo
l’occasione per fare a tutti i nostri auguri di un Santo Natale
ed un sereno anno nuovo. </big></font></font></big></p>
<p style="font-style: normal; font-weight: normal;" align="left"><big><font
 face="Times New Roman, serif"><font size="3"><big> In
attesa di incontrarci, un cordiale saluto</big></font></font></big></p>
<p style="font-style: normal; font-weight: normal;" align="left"><big><br>
<br>
</big></p>
<p style="font-style: normal; font-weight: normal; text-align: center;"><big><font
 face="Times New Roman, serif"><font size="3"><big> <i>fra
Giovanni Bertuzzi O.P. &nbsp;&nbsp; fra Sergio Parenti O.P.</i></big></font></font></big></p>
<p align="left"><br>
<br>
</p>
<p align="center"><font color="#000000"><font
 face="Times New Roman, serif"><font size="3"><i><b><font
 style="font-size: 11pt;" size="2">_________________________________________</font></b></i></font></font></font></p>
<p align="left"><br>
<br>
</p>
<p style="font-weight: bold;" align="center">Breve
resoconto dell’Incontro interdisciplinare del 16 dicembre 2019</p>
<p style="font-style: italic;" align="center">a cura di fra Sergio
Parenti O.P.</p>
<p><br>
<br>
</p>
<p>JULVE – Avevamo
accordato di continuare l’approfondimento della prolusione di
padre Fabio Gragnano su “La metafisica dietro la Meccanica
Quantistica” di due incontri fa. Io almeno avevo qualche
commento da fare. Cerchiamo il fondamento filosofico della
meccanica quantistica. Purtroppo il padre Gragnano non può
essere presente, ma cerchiamo di riassumere i suoi punti principali.</p>
<p>Gli assunti metafisici
(ricordiamo che Heisenberg era ferrato in filosofia classica) della
scuola di Copenaghen si
inserivano in una sorta di atomismo filosofico, non solo nel
ridurre la materia alle particelle analizzate, ma anche nel modo di
ridurre ad elementi semplici nel ragionare.</p>
<p>Uno degli elementi era il
caso (che
per me,
nell’accezione di caos, è diverso dalla
casualità).
Bohr,
in particolare, diceva che il caso viene prima della causalità,
e
per Born il caos prima
dell’ordine e la scienza verrebbe prima della metafisica. In
realtà il conoscere non può rinunciare a presupposti di
stampo metafisico, come la causalità e la
non-contraddittorietà.</p>
<p>Cosa si intende per “caso”?
Per me a livello microscopico, in
certi ambiti, comanda la casualità e, come risultato, a
livello macroscopico emerge la causalità, come risultato di
regole statistiche. Il mondo microscopico ha una presenza strutturale
di casualità.</p>
<p>SAMORÌ
– Quando parli di microscopico a quale scala ti riferisci? </p>
<p>JULVE – Alla scala
atomica, dove ci sono gli elettroni che saltano da un livello
all’altro quando pare loro, con certe regole di probabilità,
ma il salto quantistico è arbitrario quanto al momento in cui
si produce. Si deve rinunciare a cose deterministiche come la
traiettoria nello spazio-tempo, con la posizione determinata in
maniera esatta in funzione del tempo... La natura funziona così.
Si introduce il concetto di funzione d’onda, che dà
unicamente una distribuzione di probabilità di trovare un
elettrone in un certo posto o che l’energia sia tale, a seconda
della variabile che si sta esaminando. Questo vale nell’ambito
microscopico (anche se faceva arrabbiare Einstein: “Dio non
gioca ai dadi!”). Il caso, che non è il caos, funziona
in maniera costitutiva a livello atomico e subatomico, ma si
ricompone statisticamente in maniera che a livello macroscopico tutto
segua le regole causali deterministiche. </p>
<p>Cosa vuol dire la frase: “Il
caso viene prima della causalità”? Che il disordine sia
fondante la causalità? Qui ci sarebbe già da discutere.
Vuol dire “prima in senso temporale”, come nel racconto
biblico? Non è chiaro. Per quanto ho capito, pare vero
piuttosto il contrario: l’universo, al big-bang, aveva
un’entropia straordinariamente bassa, era straordinariamente
ordinato. Col tempo aumenta il disordine.</p>
<p>Vorrei discutere la
differenza terminologica tra “caos” e “caso”.
Se per caos si intende l’assenza di ogni regola, allora non è
vero che il caos venga prima della causalità. Gli esperimenti
hanno provato che la meccanica quantistica gioca ai dadi. Un dado ha
sei facce e, se non è truccato, ogni faccia ha 1/6 di
probabilità. Il risultato di ogni lancio è arbitrario.
Ma un secondo lancio che dia lo stesso risultato ha probabilità
1/6.1/6=1/36... Le regole statistiche sono ferree, non sono un caos
selvaggio. Il dado della meccanica quantistica è la funzione
d’onda. Un determinato stato fisico ha una determinata funzione
d’onda, non una qualsiasi: una regola ferrea. Il caos in senso
forte è una contradictio in terminis: dire che non c’è
una regola è già una regola. C’è una
analogia con una discussione sull’infinito. Infinito di tipo A
significa qualcosa di superiore e più grande di tutto in tutti
i sensi possibili: qualcosa che sfugge al pensiero e si potrebbe
predicare solo di Dio. Poi c’è l’infinito di tipo
B, infinito potenziale: è come la successione 1/n
che al crescere di n
diventa sempre più piccolo, all’infinito: non c’è
limite. Non potrò realizzarla, ma concettualmente non ha
limiti. Poi c’è l’infinito di tipo C, infinito
attuale, pensato
come realizzato in
natura, attinente alle questioni cosmologiche, che Hilbert diceva
che, per
ciò che riguarda il tempo,
non può darsi in natura (ma confesso che non sono riuscito a
capire il suo argomento). Egli riteneva una eternità
temporale, senza inizio e fine contemporaneamente, una
contraddizione. Ci vuole o una fine o un inizio del tempo. Io ho
fatto un abbinamento mentale tra il caos in senso forte e l’infinito
di tipo A, ci vedo un parallelismo nel
senso che sono concetti ontologicamente eccessivi per qualsiasi
corrispondenza
con la natura.</p>
<p style="font-style: normal;">Poi
c’è quanto padre Gragnano ha detto di Heisenberg e della
sua affermazione delle simmetrie come fondamento del mondo materiale.
Nel riduzionismo antico classico la materia si riduce ad atomi e
vuoto. Poi c’è stato il progresso della chimica, che
dice che la materia è fatta di atomi, ma gli atomi non sono
solo palline: sono palline che si collegano tra loro con delle
“manine”. L’atomo di carbonio ha quattro manine,
quello di idrogeno ne ha una, quello di ossigeno ne ha due... e si
agganciano tra loro non in proporzioni aleatorie, ma secondo le
proporzioni stechiometriche della chimica. Il progresso ha fatto sì
che bombardando con particelle alfa una lamina sottile di metallo e
vedendo su uno schermo come rimbalzavano, si è visto che si
stavano bombardando gli atomi e si è entrati nella
fenomenologia del mondo atomico. Qui gli schemi classici non
funzionavano più e si è passati alla meccanica
quantistica ed alla funzione d’onda. Un elettrone non è
una pallina: che cosa sia lo sa soltanto il Creatore, ma lo si
descrive con l’artificio matematico della funzione d’onda,
che porta al principio di indeterminazione ed alla arbitrarietà
o caso strutturale costituente questo nuovo mondo. </p>
<p>La
tecnologia ha progredito, con energie più alte, portandoci ad
uno strato più profondo della realtà del mondo
materiale (per andare nel piccolo, per risolvere piccole distanze, la
meccanica quantistica dice che occorrono energie più alte);
mettendo nel sistema energie più alte posso
arrivare a creare nuova massa con
l’equivalenza massa-energia della formula di Einstein (e=mc2).
Bombardando il sistema, creo nuove particelle, convertendo l’energia
in materia. A questo punto bisogna creare un nuovo paradigma, che si
chiama teoria quantistica dei campi. Gli enti primordiali non sono
più né gli atomi, né le funzioni d’onda,
ma i campi quantistici, che sono certi oggetti matematici che fanno
questi giochetti. I rapporti tra questi campi quantistici sono
regolati dalle famose simmetrie. Per fare un esempio, prendo questo
bicchiere e dico, dopo averlo capovolto, che i due bicchieri (così
due particelle) sono uno la rotazione dell’altro. Il gruppo
matematico delle rotazioni è quello più elementare, che
ha dato l’avvio a questo campo di ricerca della matematica: la
teoria dei gruppi. Così dico che l’elettrone ed il
neutrino di tipo elettronico sono parenti della stessa cosa, uno
ruotato dall’altro. Il quark-up ed il quark-down sono facce
della stessa moneta, ottenuti ruotando l’uno dall’altro.
Questo in uno “spazio interno”, astratto, matematicamente
molto ben strutturato, dove si fanno i conti e tutto funziona alla
perfezione.</p>
<p style="font-style: normal;">Quindi
per Heisenberg gli elementi fondanti la materia hanno due gambe: i
campi quantistici ed i rapporti di simmetria tra loro. Questo
riprende una idea antica, l’idea platonica del mondo delle idee
(Heisenberg fu il primo a notarlo). Un conto sono gli oggetti
materiali imperfetti che possiamo toccare e magari anche costruire e
un conto sono gli oggetti ideali, che sono i solidi geometrici
perfetti (esaedro, cubo, tetraedro, …), che hanno un’esistenza
concettuale loro, immateriale, che abitano nel mondo platonico delle
idee. Heisenberg dice che un mondo etereo, astratto, come quello dei
gruppi di simmetria è strutturale, sostanziale alla realtà
materiale. Padre Gragnano ricordava questo aspetto e, secondo me, ha
colto un punto molto importante.</p>
<p style="font-style: normal;">Resto
perplesso quando interpreta le funzioni d’onda come simmetria.
Si descrivono con le simmetrie, ma che si interpreti la funzione
d’onda come simmetria o come potenziale quantistico, mi fa
temere una qualche confusione di linguaggio.</p>
<p style="font-style: normal;">Sono
invece d’accordo quando dice che le funzioni d’onda sono
soggetti agenti. Nel senso (già aristotelico e non più
platonico) che la funzione d’onda è una potenzialità
di diventare atto. Cioè la funzione d’onda è una
distribuzione di probabilità di configurazione del sistema,
che sta lì fino a che non la perturbo con un atto di
osservazione: si dice che allora la funzione d’onda collassa
nell’autofunzione che corrisponde al valore della misurazione
che ho ottenuto. Un passaggio dalla potenza all’atto che si
compie nel momento dell’osservazione tramite un apparecchio di
misura.</p>
<p>Come
terzo punto c’è il quesito posto da padre Parenti sulla
differenza tra sistemi naturali e sistemi artificiali. Il metodo
sperimentale classico ed anche il metodo attuale è che per
capire un sistema reale, complicato, bisogna isolare le sue parti
costituenti, perché solo le parti sono più semplici,
più abbordabili, ed in esse la causalità funziona in
maniera più chiara e le leggi si manifestano in maniera
limpida. Se lascio cadere una palla di ferro ed una piuma, arriva
prima la palla per via della resistenza
dell’aria, a meno di togliere l’aria. Togliendo gli
elementi di disturbo, abbiamo la legge che brilla nella sua
gloria. Con gli atomi e gli elettroni si procede alla stessa maniera.
Si presenta agli studenti l’atomo di idrogeno: il potenziale
elettrostatico del nucleo è 1/r,
scriviamo l’equazione di Schrödinger con questo potenziale
e calcoliamo le funzioni d’onda, gli autovalori dell’energia
e otteniamo i livelli dell’energia dell’atomo... Ma
stiamo parlando di qualcosa di ideale: dell’atomo isolato dal
resto dell’universo! Si deve fare così, altrimenti non
ne veniamo fuori. L’idea è di rompere i sistemi
complessi in parti semplici. Anche in questo caso l’elettrone
salta da un livello all’altro quando gli pare, ma sempre in
forma pura: il principio d’indeterminazione. L’ipotesi,
appena citata, è l’ipotesi riduzionista: si suppone di
avere chiaro in mente che cosa significhi “parti di un sistema”
e “semplicità”: e questi sono presupposti
metafisici di cui non si è sempre consapevoli e possono
portare a vie senza uscita. C’è anche il concetto di
“legge”, che sembra più chiaro: una regola, un
algoritmo, una ricetta che ci dice che con certi presupposti si
ottiene un certo risultato; mentre i concetti di “parte”
e di “semplice” sono meno chiari.</p>
<p style="font-style: normal;">C’è
anche il concetto di “località”. Quello che
succede in un determinato punto dello spazio ed in un determinato
istante del tempo può essere influenzato solo da ciò
che è molto vicino nello spazio e precedente nel tempo: una
cosa che è nel futuro non può influire su di me, perché
non esiste ancora: la causalità non può lavorare
all’indietro nella la freccia temporale. La relatività
collega questi aspetti con la distanza spaziale: una cosa può
avere influenza su di me, in questo punto, se la luce ha il tempo per
arrivare al punto in questione. Questo si chiama “principio di
località”. Anche questo è un presupposto
metafisico che è operante nel nostro modo di ragionare.</p>
<p style="font-style: normal;">MARINO
– E quello che chiamano: “entanglement”?</p>
<p>JULVE
– È
qui che volevo arrivare. Nel mondo classico tutti questi presupposti
metafisici sembravano funzionare, e forse per questo non si sentiva
il bisogno esplicitarli. Secondo Richard Feynman (diceva nelle sue
lezioni: “chiunque presuma dire che io capisco la fisica
quantistica, non ha capito niente”) uno dei tratti più
caratteristici della meccanica quantistica, è l’esistenza
del fenomeno dell’entanglement, che mette in crisi il principio
di località. L’esempio più puro sarebbe il
decadimento del cosiddetto positronio. Esiste in medicina nucleare la
PET (Positron Emission Tomography). Un elettrone può
stare in orbita attorno alla sua anti-particella, che si chiama
positrone (con carica positiva): questa coppietta si può fare
in laboratorio, solo che vive pochissimo, microsecondi. Quando si
toccano si annichilano e ne vengono due raggi gamma, due fotoni, che
andranno in direzioni opposte, perché la quantità di
moto deve essere nulla. Nel
caso dell’annichilamento del para-positronio (con momento
angolare totale nullo), anche la rotazione deve essere
opposta, perché il momento angolare deve essere nullo.
L’entanglement descrive questa situazione. Dopo un anno di
viaggio dei due fotoni, se uno misura la polarizzazione di uno dei
fotoni, perturba il sistema e fa collassare in un orientamento
concreto il fotone e contemporaneamente, a due anni di luce di
distanza, fa collassare anche l’altro fotone. Il punto che
volevo sottolineare era che questo mette in discussione il punto di
vista riduzionista: se presumiamo di poter studiare una delle parti
separatamente dall’altra, finisco in una contraddizione e la
natura mi smentisce. Il sistema dei due fotoni è unico: se
tocco una parte, l’altra se ne accorge istantaneamente.
Dobbiamo tornare ad ammettere concetti che sembravano superati,
contro la mentalità della scienza classica. Il riduzionismo
arriva fin dove arriva. Le cose nell’universo sono collegate
con le altre in un modo che ci sfugge. Si apre la porta alle
proprietà emergenti: la complessità porta cose
qualitativamente nuove, non contenute nelle parti isolate.</p>
<p>SAMORÌ
– Ormai è molto chiaro che i diversi spazi in termini
dimensionali hanno leggi fisiche molto diverse. La fisica subatomica
ha le leggi che hai elencato; ma, nel momento che passiamo a
dimensioni mesoscopiche o più macroscopiche, scopriamo che
quelle leggi fisiche decadono. Si è scoperto recentemente che
nella fisica e chimica a livello nanoscopico, il campo delle
nanotecnologie, non valgono né le leggi della fisica atomica
né le leggi della fisica macroscopica. Questo ci fa capire i
limiti dell’approccio riduzionista, ma ci obbliga ad essere
molto precisi e cauti nel definire l’ambito della scala
dimensionale.</p>
<p>JULVE
– Un atomo di oro, isolato, alla spettroscopia non risulta
giallo come in una massa d’oro, perché
questo viene dalla dispersione della luce nella rete metallica,
mentre in una dispersione colloidale, in una
massa vetrosa, l’oro ci dà il rosso meraviglioso che a
Murano ammiriamo. Non sono atomi singoli di oro, e nemmeno piccole
palline di oro, che allora sarebbero dorate, ma una massa intermedia
con colore diverso.</p>
<p>PIFFERI
– C’è pure l’argento colloidale, con
proprietà medicinali.</p>
<p>JULVE
– Un altro esempio sono i circuiti integrati: per avere chip
sempre più piccoli e potenti, siamo arrivati a dimensioni così
piccole che si rischia di avere influenze quantistiche tra un cavetto
e l’altro. Nella miniaturizzazione siamo in una via di mezzo
tra l’elettrotecnica classica e le cose prettamente atomiche.</p>
<p>COLONNA
– A proposito della distinzione tra naturale e artificiale,
proposta da padre Parenti, c’è anche qui una via di
mezzo: il naturale entro gli errori sperimentali. Se faccio una
sostanza sintetica che ha le stesse proprietà di quella
naturale, abbiamo una terza situazione: per distinguere il naturale
dall’artificiale tutto dipende dallo strumento di misura. Se lo
strumento di misura non è particolarmente sofisticato non si
vede nessuna differenza e anche se lo strumento è
particolarmente sofisticato non è detto che si riesca a
distinguerli. </p>
<p>PARENTI
– Nel Medioevo san Tommaso diceva che se uno avesse prodotto
con l’alchimia del vero oro, poteva lecitamente venderlo per
vero oro, perché si era servito di cause naturali e l’effetto
era naturale. Se un pastore, per avere un agnello, prende un montone
e lo mette nello stallo della pecora, non fa altro che favorire le
condizioni in cui in natura si genera un agnello. Mi sembra che il
chimico, come diceva Primo Levi, debba rispettare una “ricetta”
dettata dalla natura, per ottenere un prodotto.</p>
<p>COLONNA
– Per distinguere il naturale dal quasi naturale si fa
un’indagine di tipo biochimico, perché nel naturale c’è
una certa distribuzione isotopica che non c’è
nell’artificiale. Ma anche questa non è una soluzione,
perché se conosco la distribuzione isotopica del naturale,
posso riprodurla in laboratorio.</p>
<p>PARENTI
– La reazione chimica è naturale; di artificiale c’è
la situazione in cui faccio produrre dalle cause naturali l’effetto.
Mi ero divertito a produrre del solfuro di ferro, ma è il
calore che provoca la reazione tra lo zolfo ed il ferro nella
provetta.</p>
<p>COLONNA
– Però quel solfuro di ferro era molto diverso dalla
pirite che si trova in natura. C’è a volte una notevole
speculazione nel produrre cibi “naturali” da materie …
</p>
<p>SAMORÌ
– Quando tu hai sintetizzato una molecola e non ci sono
impurezze, oppure la prendi dalla natura, se non ci sono impurezze la
caratteristica chimica è esattamente la stessa.</p>
<p>MARINO
– Come matematico ammiro tutte queste cose che conosco poco.
Volevo ricordare una osservazione di Feynman: dalla meccanica
quantistica emerge un universo astratto, una struttura logica
sottostante, con simmetrie che hanno una vera rispondenza nella
natura. Già nella fisica classica i matematici studiano spazi
di funzioni che poi i fisici studiano come presupposti filosofici
della natura. La meccanica quantistica ha moltiplicato tutto ciò.
Le variabili di stato vengono descritte come operatori i cui
autovalori sono i valori che vengono rilevati. </p>
<p>JULVE
– Sono d’accordo. Nel modello standard delle particelle
elementari la simmetria ha un aspetto fondante, ma non è
venuto dal nulla: ha una profonda radice già classica. Anche
in meccanica classica le quantità conservate come l’energia
e la quantità di moto (anche il momento angolare) sono
correlati a simmetrie. La quantità di moto si conserva quando
il sistema è invariante sotto le trasformazioni (gruppo) che
corrispondono alle traslazioni spaziali; l’isotropia dello
spazio vuol dire che non ci sono direzioni privilegiate e questo vuol
dire che è all’opera il gruppo di simmetrie delle
rotazioni e l’invarianza nel tempo corrisponde alla
conservazione dell’energia. </p>
<p>CAPECCHI
– Ho una domanda su caos e caso. Sto lavorando su un antico
classico filosofico cinese, con anche una base matematica, del 1200
a.C.: l’ I Ching. Per questo testo c’è un
passaggio fondamentale da una situazione di caos, dove intervengono
ad un certo punto le due forze fondamentali dello yin e dello yang.
Il caos però non è un vuoto, ma qualcosa che ha in se
una potenzialità nei confronti di una spiegazione. Parlando
dei campi quantistici sembra esserci qualcosa di simile per spiegare
un passaggio tra un vuoto ed un modo di vedere le cose legato a
leggi.</p>
<p>JULVE
– Non sono capace di essere più preciso. Il caos non è
la stessa cosa del caso di cui tratta la teoria quantistica, che è
soggetto a regole statistiche. Dal nulla niente può venire:
non ha potenzialità, e così dal caos assoluto non può
venire niente di ordinato. Il caso, invece, ha delle potenzialità.</p>
<p>PARENTI
– Heisenberg diceva che occorre riscoprire il concetto di
materia di Aristotele, che è tendenza a... (l’appetitus
della materia nei confronti della forma). Aristotele criticava i
platonici di confondere la materia con la privazione, col non-essere.
Nel Timeo Platone parte dal caos che deve diventare cosmo, ma
capisce che la materia primordiale, che il Demiurgo dovrebbe plasmare
ispirandosi alle idee, non può essere nulla di tutto ciò
che può diventare, nulla di tutto ciò che qualcosa è:
un ossimoro. Così identifica la materia con lo spazio vuoto.
Ipostatizza lo spazio geometrico vuoto: ma vuoto significa che non
c’è niente... I platonici definivano in pratica il
divenire come l’atto proprio di chi “non è”.
Dopo si cercò di dare una qualche entità a questo
materiale, dicendo che è misterioso e conoscibile solo per via
negativa. Il discorso della potenzialità, invece, coincide con
quello di Aristotele. Se non avviene la generazione, la potenzialità
è frustrata. Però la materia, per Aristotele, non è
qualcosa, ma la parte potenziale della natura di qualcosa.</p>
<p>MARINO
– Sento dire che tutto avrebbe origine da una fluttuazione
casuale del campo quantistico. Ci sono insegnanti che dicono che
tutto è casuale. Ma perché ci sia qualcosa di casuale
deve esserci qualcosa. Non capisco una fluttuazione quantistica del
vuoto. Almeno la struttura matematica o logica deve esistere.</p>
<p>JULVE
– Anch’io non la capisco. Poi sospetto una contraddizione
nei termini in chi dice non c’è Dio, ma una fluttuazione
quantistica del vuoto. Violando la conservazione dell’energia?
Può essere nulla l’energia totale dell’universo?
La massa è sempre positiva, anche nell’antimateria. Si
dice che c’è l’energia potenziale negativa... ma
questo equivale a fissare arbitrariamente l’energia totale
dell’universo a zero. In ogni caso, per avere un tunnelling
quantistico, almeno le leggi della teoria quantistica dovevano
esserci quando non c’era nulla... Anche la teoria delle
stringhe, invocata come teoria del “tutto” per escludere
un Creatore, pur ammettendo i gravitoni, non contiene però la
relatività generale di Einstein. Ci sono scienziati atei, ma
ce ne sono altrettanti credenti, almeno in un Principio trascendente.</p>
<p>MARINO
– L’idea che l’esistenza di Dio venga allontanata
nella misura in cui si riesce ad avere una teoria razionale che
descrive l’origine dell’universo, mi riesce strana.
Laplace disse a Napoleone che non aveva bisogno di questa ipotesi (di
Dio); ma anche se è vero che Dio non rientra nella teoria,
questo non dice che allora Dio non esiste. Non credo che riusciremo
ad avere una teoria esaustiva, perché abbiamo abissi sempre
più ampi che si aprono davanti a noi. Ma la stupenda
razionalità del cosmo a me suggerisce piuttosto che esiste
Dio.</p>
<p>CAPECCHI
– L’intelligenza artificiale non ritiene più di
poter simulare la struttura cerebrale. Però i modelli trovati
funzionano, anche se i modelli non sono la realtà. E fanno
prevedere.</p>
<p>FRATTINI
– I modelli sono solo previsionali? Sono anche usati per il
controllo.</p>
<p>CAPECCHI
– Sì. Per l'Alzheimer i modelli, prevedendo, permettono
di diagnosticare, anche se la previsione non coincide con la
spiegazione.</p>
<p style="margin-bottom: 0cm;"><br>
</p>
</body>
</html>
