<!DOCTYPE HTML PUBLIC "-//W3C//DTD HTML 4.0 Transitional//EN">
<html>
<head>
  <meta http-equiv="CONTENT-TYPE" content="text/html; charset=UTF-8">
  <title>17feb20</title>
  <meta name="GENERATOR" content="OpenOffice 4.1.1  (Win32)">
  <meta name="AUTHOR" content="Sergio Parenti">
  <meta name="CREATED" content="20131009;17581572">
  <meta name="CHANGEDBY" content="Sergio Parenti">
  <meta name="CHANGED" content="20200514;16094114">
  <style type="text/css">
	<!--
		@page { margin: 2cm }
		P { margin-bottom: 0.21cm }
		A:link { so-language: zxx }
	-->
	</style>
</head>
<body dir="ltr" lang="it-IT">
<span class="sd-abs-pos"
 style="position: absolute; top: 2.11cm; left: 2.12cm; width: 49px;"><img
 src="17feb20_html_m766d91a0.gif" name="immagini1" border="0"
 height="72" width="49"></span>
<p style="margin-bottom: 0cm;" align="right"><font
 style="font-size: 11pt;" size="2"><i><b>Centro
San Domenico</b></i></font></p>
<p style="margin-bottom: 0cm;" align="right"><font
 style="font-size: 11pt;" size="2"><i><b>Piazza
San Domenico 12</b></i></font></p>
<p style="margin-bottom: 0cm;" align="right"><font
 style="font-size: 11pt;" size="2"><i><b>40124
BOLOGNA</b></i></font></p>
<p style="margin-bottom: 0cm;" align="right"><font
 style="font-size: 11pt;" size="2"><i><b>tel.
051 581718</b></i></font></p>
<p style="margin-bottom: 0cm;" align="left"><br>
</p>
<p style="margin-bottom: 0cm;" align="left"><br>
</p>
<p style="margin-bottom: 0cm;" align="center"><font color="#ff0000"><font
 style="font-size: 13pt;" size="3"><i><b>http://www.csdricerca.com/</b></i></font></font></p>
<p style="margin-bottom: 0cm; font-style: normal; font-weight: normal;"
 align="left">
<br>
</p>
<p style="margin-bottom: 0cm; font-style: normal; font-weight: normal;"
 align="left">
<br>
</p>
<p style="margin-bottom: 0cm; font-style: normal; font-weight: normal;"
 align="left">
<br>
</p>
<p style="margin-bottom: 0cm; font-style: normal; font-weight: normal;"
 align="left">
Bologna, 7 febbraio 2020</p>
<p style="margin-bottom: 0cm; font-style: normal; font-weight: normal;"
 align="left">
<br>
</p>
<p style="margin-bottom: 0cm;" align="right"><font size="3">Agli amici
degli</font></p>
<p style="margin-bottom: 0cm; font-style: normal; font-weight: normal;"
 align="right">
<font size="3">Incontri Interdisciplinari</font></p>
<p style="margin-bottom: 0cm; font-style: normal; font-weight: normal;"
 align="left">
<br>
</p>
<p style="page-break-before: auto;" align="left"><big><font
 face="Times New Roman, serif"><font size="3"><big>Carissimi,</big></font></font></big></p>
<p style="font-style: normal; font-weight: normal;" align="left"><big><font
 face="Times New Roman, serif"><font size="3"><big> ci
rivedremo <b>lune</b><b>dì 17 febbraio</b>, alle <b>ore 21</b>,
presso il Convento San Domenico, che ci ospiterà nella sua
“<b>sala del fuoco</b>”, cui si accede da Via San
Domenico 1. </big></font></font>
</big></p>
<p style="font-style: normal; font-weight: normal;" align="left"><big><font
 face="Times New Roman, serif"><font size="3"><big> Animerà
il dibattito padre <b>Sergio Parenti</b>, sul tema:</big></font></font></big></p>
<p style="font-style: normal;" align="center"><big><font
 face="Times New Roman, serif"><font size="3"><big><b>Grandezze,
misure, numero (suggerimenti aristotelici).</b></big></font></font></big></p>
<p style="font-style: normal; font-weight: normal;" align="left"><big><font
 face="Times New Roman, serif"><font size="3"><big> </big></font></font></big></p>
<p style="font-style: normal; font-weight: normal;" align="left"><big><font
 face="Times New Roman, serif"><font size="3"><big> </big></font></font></big></p>
<p style="font-style: normal; font-weight: normal;" align="left"><big><font
 face="Times New Roman, serif"><font size="3"><big> In
attesa di incontrarci, un cordiale saluto</big></font></font></big></p>
<p style="font-style: normal; font-weight: normal;" align="left"><big><br>
<br>
</big></p>
<p style="font-style: normal; font-weight: normal; text-align: center;"><big><font
 face="Times New Roman, serif"><font size="3"><big> <i>fra
Giovanni Bertuzzi O.P. &nbsp;&nbsp; fra Sergio Parenti O.P.</i></big></font></font></big></p>
<p align="left"><br>
<br>
</p>
<p align="center"><font color="#000000"><font
 face="Times New Roman, serif"><font size="3"><i><b>______________________________________</b></i></font></font></font></p>
<p style="font-style: normal; font-weight: normal;" align="left"><br>
<br>
</p>
<p style="font-style: normal; font-weight: normal;" align="left"><br>
<br>
</p>
<p style="font-style: normal; font-weight: bold;" align="center">Breve
resoconto dell’Incontro Interdisciplinare del 17 febbraio 2020</p>
<p style="font-style: italic;" align="center">a cura di fra Sergio
Parenti O.P.</p>
<p><br>
<br>
</p>
<p>PARENTI – Se vi domando quale sia la conoscenza più
vaga possibile, ma vera, che cosa mi rispondete? Qual è
l’affermazione più vaga, che anche la persona più
ignorante possa fare, ma che sia vera? Si tratta del presupposto a
qualunque altra cosa possiamo conoscere. La risposta è “C’è
qualcosa”. Le due domande fondamentali che ci poniamo, ma
restringendole, sono “C’è?”, “Che
cos’è?”. Per il fatto di essere qualcosa le cose
non sarebbero diverse, mentre io vedo che sono diverse e che una non
è l’altra. Questa distinzione: “una non è
l’altra” è molto importante. C’è una
pluralità. Ogni cosa è identica a se stessa e non
distinta da sé, ma dagli altri: per questo diciamo che ogni
cosa è “uno”. Per il fatto che invece è
distinta dalle altre cose si fonda la “moltitudine”.
Aristotele distingue l’ “uno” e la “moltitudine”
in questo senso dall’“uno” e dalla pluralità
di cui tratta la matematica, distinguendosi da Platone, seguace di
Pitagora, che non li distingueva. Perfino Avicenna identificava l’uno
metafisico e l’uno matematico. Un cristiano, che crede nella
Trinità, aveva difficoltà ad ammettere questo, non
potendo attribuire a Dio una quantità (il “tre”
che è misura di essa). Con questo vi ho accennato ai grandi
presupposti filosofici impliciti nel discorso. Anche oggi il mondo
della scienza pare spesso platonico.</p>
<p>Per arrivare al nostro argomento (grandezze, misure, numeri)
dobbiamo metterci dal punto di vista di chi osserva un mondo dove
tutto si trasforma. Per quanto ci risulta, tutte le cose
interagiscono tra loro: non pare che ci sia qualcosa che sia isolata
completamente, nel senso che non cambia niente sia che ci sia, sia
che non ci sia. Questo vuol dire che ci sono capacità di
operare in senso attivo e passivo che ci permettono di distinguere le
cose dalle diverse capacità operative: il chimico mi dice che
l’acido è quello che fa reagire la cartina di tornasole
in un certo modo... In base alle capacità operative io
distinguo i modi di esistere: sono tali da avere certe capacità
e non altre. Viene da trasformazione tutto quello che noi diamo come
risposta alla domanda “Che cos'è?”. </p>
<p>Vediamo che la generazione di una cosa e la sua corruzione (che è
generazione di altre cose e tutte le cose vengono dalla corruzione di
altre) sono i termini della durata dell’esistenza, che non è
mai “tranquilla”: non possiamo fermare il tempo come in
una fotografia...; dal momento della generazione possiamo iniziare a
contare il tempo che ci separa dalla corruzione. Quindi cercar di
capire che cos’è una trasformazione è molto
interessante: per esempio, se devo dire che cos’è una
“forma”, dico che è il termine di una
trasformazione. Le trasformazioni sono di tanti tipi diversi e il
nostro discorso è molto vago, però resta il fatto che
le trasformazioni caratterizzano l’arco dell’esistenza
tra la generazione e la corruzione.</p>
<p>Per cercare di definire la trasformazione (i libri traducono il
greco kìnesis con “moto”, “movimento”,
“divenire”... ma preferisco tradurre con
“trasformazione”, perché ho sempre sentito dire
che nel nostro mondo tutto si trasforma) alcuni dicevano che il moto
è un “passaggio” dallo stato A allo stato B, o da
non A ad A ... Ma, così facendo, mettevano un esempio di ciò
che volevano definire (il passaggio) nella definizione. I platonici,
evitando questo errore, cercarono di usare termini a monte di
“trasformazione”, cioè “essere” e “non
essere”. Ma che cosa vuol dire che il divenire è
“l’essere di chi non è ancora”? Io mi
aspetto che quello che uno diventa, trasformandosi, sia spiegato
dalle capacità che aveva prima; ma non posso dire che uno
diventa conoscente perché era ignorante. La privazione c’è
sempre e necessariamente prima di una trasformazione, ma non c’entra
(è per accidens), non
spiega quello che fa la trasformazione. Molti filosofi, dai platonici
a certi tomisti dell’Università Cattolica, definiscono
il moto come l’essere del non essere. Aristotele dice che il
soggetto proprio di quell’atto che è la trasformazione
non è chi è privo, ma chi è “capace di”:
il “poter essere”. Lui stesso riconosce che sembra più
semplice rifarsi a “essere” e “non essere” e
al principio di non contraddizione. Ma il il riscaldamento è
l’atto proprio di chi è riscaldabile, non di chi è
freddo. Però l’essere in riscaldamento è l’atto
di chi è riscaldabile non in quanto è già
riscaldato, ma in quanto è
ancora riscaldabile. Si tratta di una attuazione che per definizione
è parziale. Io posso distinguere: “fin qui c’è,
di qua ancora non c’è”. Poiché ogni parte è
parte di trasformazione, ogni parte resta divisibile in parti: la
trasformazione è un tutto divisibile in parti divisibili a
loro volta: un tutto continuo dove il termine di qualsiasi parte è
l’inizio dell’altra. Si tratta di un tutto continuo
caratterizzato da un ordine: l’ordine dalla potenza all’atto.
</p>
<p style="font-style: normal;">Ogni divisione di un continuo produce
una pluralità di parti. Partendo dal tutto non ancora diviso,
ogni divisione produce una pluralità ordinata di parti a loro
volta divisibili: non finisco mai. Questo genera la serie dei numeri
naturali. Se prendo una unità di misura sempre uguale, posso
usarli per misurare la durata del tutto ordinato: la durata della
trasformazione. Il numero come misura nasce dalla divisione del
continuo. A monte c’era il concetto di moltitudine, ma perché
possa essere misura devo riferirmi alla divisibilità senza
fine del continuo. Se chiamo misura ciò che mi rende nota la
quantità delle parti, ho invece una quantità discreta.
La misura mi permette di confrontare quanto grandi sono cose diverse,
e vedere quale sia maggiore o minore partendo dalla grandezza
dell’unità di misura: nascono i problemi della misura
della quantità continua. Quello che è grande rispetto
ad una cosa più piccola è più piccolo rispetto
ad una più grande: si tratta sempre di una relatività.
Concludendo: è la divisione del continuo che rende possibile
l’insieme dei numeri naturali come misura di una quantità.
Tutto questo discorso è fatto soltanto sulla definizione di
“trasformazione”. </p>
<p style="font-style: normal;">Abbiamo detto che la forma è il
termine di una trasformazione. Dunque ho tanti tipi di trasformazione
a seconda del tipo di termine. Però, se tutte le
caratteristiche che possiedo vengono da trasformazione, il discorso
della misurabilità lo posso applicare a tutte le
caratteristiche che osservo, anche quando queste non fossero
divisibili all’infinito. La quantità è intesa
solo come misurabilità, che si applica a tante cose e in modi
diversi. Aristotele ammetteva gli atomi: deve esserci l’indivisibile,
quella che noi chiamiamo particella elementare, non per il fatto
della trasformazione, ma per le ulteriori caratteristiche: perché
ogni cosa che esiste ha dimensioni minime e massime e quindi non
posso dividerla all’infinito (contro uno dei presocratici, che
identificava l’atomo col punto geometrico). </p>
<p style="font-style: normal;">BOSCHETTI – Questo implica che
tutta la realtà deve essere misurabile?</p>
<p style="font-style: normal;">PARENTI – Tutta la realtà
che osserviamo.</p>
<p style="font-style: normal;">GRAGNANO – La realtà
materiale?</p>
<p>PARENTI – Sì, quella
che chiamiamo “materiale”. Per Aristotele “materiale”
è ciò che è soggetto di trasformazione. Prende
il nome per analogia al legno e al letto: il legno è il
materiale con cui il falegname fa il letto. “Yle”,
in greco, vuol dire “legname”. Ciò che si ottiene
per trasformazione (le forme) ha a monte la continuità della
trasformazione ed è in qualche modo misurabile. Queste forme
noi le chiamiamo “grandezze”. Quali trasformazioni, quali
grandezze privilegiare? Aristotele privilegiava il moto locale, per
via della sua visione dell’universo.</p>
<p>Tutti i filosofi erano concordi
nel dire che perché ci sia il trasformarsi delle cose ci vuole
la contrarietà: cioè che una caratteristica implichi la
negazione di un’altra. Cose contrarie infinite non possono
coesistere. Una cosa soggetta a trasformazione deve essere finita
nella sua grandezza. Aristotele critica Platone che per “infinito”
intende ciò cui non manca niente, il tutto perfetto, mentre
invece è ciò che non è mai finito, che può
sempre crescere (i teologi per dire che Dio è infinito devono
cambiare parecchio il significato della parola). L’universo è
quindi finito, e noi possiamo osservarlo solo dal di dentro: non è
possibile descriverne la forma così come descriviamo la forma
dei solidi geometrici. Nella concezione aristotelico-tolemaica la
descrizione era abbastanza semplice. Ma se io parto dal big-bang e da
un universo in espansione, le cose cambiano. Una differenza mi sembra
essere che non ha più senso parlare di un centro
dell’universo: il centro è l’osservatore. Lo
spazio vuoto non esiste. Per Aristotele il luogo proprio di una cosa
è il termine di ciò
che la contiene. L’universo è all’inizio una cosa
che si espande e questo produce la generazione delle cose diverse.
Il moto fondamentale potrebbe essere quello di crescita e
diminuzione. All’interno di questo universo che differenza c’è
tra le mie dimensioni e quelle del mio luogo? Nessuna, così
come non c’è differenza tra la misura intrinseca di un
litro d’acqua e quella del “litro” come recipiente
che ne è la misura estrinseca: dove finisce il recipiente
inizia il contenuto (il “contatto” tra cose diverse).
Però il moto locale comporta anche la posizione per rapporto
alle dimensioni del tutto. Nella visione aristotelica era facile,
facendo riferimento alla sfera delle stelle fisse, porre la Terra al
centro dell’universo. Noi diciamo che non ci risulta esserci un
centro dell’universo. Qui finisce il mio discorso sul numero,
le grandezze e le misure. Noi poi applichiamo il più e il meno
anche ad altri campi, ad esempio parliamo di maggiore o minore virtù
morale. Dovremmo sforzarci, come faceva Tommaso d’Aquino, di
spiegare ogni volta il motivo dell’estensione dell’uso
del nome.</p>
<p style="font-style: normal;">BOSCHETTI – La misura in un
universo finito deve essere in qualche modo all’interno di
questo sistema di riferimento: non può essere un valore
assoluto.</p>
<p style="font-style: normal;">PARENTI – Noi prendiamo l’unità
di misura da un oggetto che fa parte dell’universo. Ma sappiamo
che l’universo si sta espandendo: saranno misure molto
approssimate. La misura dell’universo dipende anche dall’età
dell’universo.</p>
<p style="font-style: normal;">BOSCHETTI – Il tema
dell’approssimativo è per me molto importante. Oggi è
usata l’intelligenza artificiale, dove matematica e statistica
hanno un ruolo molto importante, dove si misura la realtà
quasi più dalla correlazione che dall’oggettività
in se stessa. Gli algoritmi servono a fare correlazioni tra le cose,
ma se gli chiedi di risalire alla causa delle cose... L’unità
di misura, dovendo misurare qualcosa di molto piccolo, ti obbliga a
fare arrotondamenti: non può essere precisa.</p>
<p>PARENTI – Il vago non è
falso; anzi, l’errore viene spesso perché pretendiamo di
essere precisi. Il discorso della statistica è un discorso
sulle potenzialità: un discorso molto interessante, perché
se uno è capace di fare qualcosa, prima o poi la fa, se gli
diamo il tempo sufficiente. Quindi la capacità si realizza, il
che concorda col principio dei grandi numeri. Aristotele per questo
sosteneva che ciò che è generabile è anche
corruttibile e viceversa, e però pensava che il mondo fosse
sempre esistito perché la generazione di una cosa è
sempre corruzione di altre. Questo sembrava contraddire l’inizio
del creato e la sua possibilità di durare poi sempre e
provocava la reazione dei credenti. San Tommaso invece rilevava come
Aristotele parlasse di generazione, non di creazione, e però
Dio avrebbe potuto creare il mondo ab aeterno:
che il mondo abbia un inizio lo sappiamo solo per fede.</p>
<p style="font-style: normal;">DE RISO – Tu intendi la quantità
come misurabilità. Va bene se intendiamo che la misurabilità
può esserci solo se c’è una quantità. Poi
l’unità di misura è tale se è adeguata. </p>
<p style="font-style: normal;">PARENTI – Per misura intendo ciò
che mi fa nota una quantità. Per l’adeguatezza dobbiamo
tener presenti le lunghezze non commensurabili, note fin
dall’antichità. Non c’è un’unità
di misura comune. Noi ci accontentiamo di poter approssimare a
piacere.</p>
<p style="font-style: normal;">GRAGNANO – Misurare è
attività propria dell’intelligenza, che mette a
confronto, ma solo un’intelligenza assoluta può
pretendere di misurare in modo assoluto. Il margine d’errore è
indicativo del limite del conoscente.</p>
<p style="font-style: normal;">DE RISO – Anche il fatto di
“esserci dentro” è un limite. Poi volevo dire che
esistere è un interagire tra esistenti. Questa cosa esiste in
quanto non è solo un esistente nello spazio-tempo, ma c’è
un’interazione con qualche altra cosa che esiste.</p>
<p style="font-style: normal;">PARENTI – Esistiamo per
generazione. </p>
<p style="font-style: normal;">DE RISO – Un’ultima cosa:
il vuoto non esiste? Diciamo che esiste come mancanza di qualcosa.</p>
<p style="font-style: normal;">PARENTI – Aristotele diceva che
diciamo che in un recipiente non c’è nessuna cosa perché
non riusciamo a sentirla. Platone invece identificava il vuoto con le
dimensioni della geometria: lo spazio geometrico vuoto.</p>
<p style="font-style: normal;">FRATTINI – Il vuoto non è
il nulla. Il nulla non è misurabile.</p>
<p style="font-style: normal;">GRAGNANO – Aristotele dice che se
ha almeno una proprietà reale (l’estensione) è
qualcosa e non è il nulla.</p>
<p>PARENTI – Dice anche che
noi chiamiamo “ente” non solo ciò che esiste, ma
anche tutto ciò di cui riusciamo
a fare una affermazione vera. Io do un nome a ciò che conosco
con un giudizio negativo vero (nel bicchiere non c’è più
vino) e faccio l’affermazione vera che il bicchiere è
vuoto.</p>
<p style="font-style: normal;">BOSCHETTI – I sentimenti
(amicizia, amore, simpatia, antipatia), che possono cambiare e sono
soggetti a trasformazione, sono misurabili?</p>
<p style="font-style: normal;">PARENTI – In parte sì e in
parte no. La conoscenza dei sensi avviene mediante trasformazione di
un organo, però non è riducibile alla trasformazione.
Nella trasformazione ho la perfezione al termine di essa, perché
fino a che sono in trasformazione sono in un’attuazione
parziale, incompleta. Invece il conoscente è in atto quando
conosce: quindi il conoscere non è una trasformazione, è
atto di chi è perfetto, non di chi è ancora imperfetto.
Però la conoscenza dei sensi avviene mediante trasformazione
di un organo, e se io altero l’organo posso anche impedire la
conoscenza. Per l’intelletto si dimostra che non può
esserci un organo della conoscenza intellettiva.</p>
<p style="font-style: normal;">BOSCHETTI – Ma come faccio a
misurare se sono più amico di Marco o di Andrea?</p>
<p style="font-style: normal;">PARENTI – Qui cambiamo il
significato di più e meno: la quantità viene detta di
qualsiasi capacità operativa, ad esempio parlando di maggiore
o minore perfezione morale. Dobbiamo cercare di spiegare in che senso
usiamo il nome ed i criteri per dare una risposta. Tommaso d’Aquino
si preoccupava di fare questo.</p>
<p style="font-style: normal;">GRAGNANO – La misura più
grande è quella di Dio. Nel Vangelo dei talenti si dice che il
Signore sa quello che puoi fare: quella è la misura. Lui ha
creato le tue capacità e sa perfettamente che cosa vorrebbe
che tu facessi. In un ambito orizzontale questo discorso non ha
senso. Invece in un discorso a monte, se il Signore ti ha dato dieci
talenti vuole che tu renda dieci talenti: quella è la misura.
Occorre cambiare l’orizzonte ermeneutico.</p>
<p style="font-style: normal;">JULVE – Stiamo parlando di
grandezze e misura ad un livello molto astratto e ne sorgono punti di
vista molto variegati. Dal punto di vista più pragmatico del
mondo scientifico si definisce un metodo operativo per eseguire la
misura. Galileo misura il tempo con le oscillazioni del pendolo. Su
questo concetto operativo, pragmatico, dopo nascono i problemi
astratti dell’infinito...</p>
<p style="font-style: normal;">PARENTI – Il fatto che uno dica
che il tempo è quello che misuro con l’orologio, non
toglie che il tempo sia la misura di una trasformazione. Dopo viene
il problema di scegliere l’unità di misura. Per il
tempo, dove esiste solo il presente, cerchiamo un moto ciclico
regolare. Non è come quando applichiamo il metro per misurare
una lunghezza.</p>
<p style="font-style: normal;">PIFFERI – Pensavo alla
trasformazione chimica.</p>
<p style="font-style: normal;">PARENTI – Che spesso è una
generazione.</p>
<p style="font-style: normal;">PIFFERI – Sì. Ma pensavo a
distinguere se è una reazione di equilibrio o di non
equilibrio. Tu dicevi che caratterizzi la cosa A attraverso le
qualità e la quantità di A. Parto da A, faccio reagire
con B e ottengo C più D, a loro volta caratterizzati.
Supponiamo che sia una reazione irreversibile. Posso fare
l’affermazione che, da un punto di vista filosofico, la
generazione di C più D sia la corruzione di A e B?</p>
<p style="font-style: normal;">PARENTI – Aristotele chiamava il
modo di esistere delle cose: to ti en einai che i latini
traducevano alla lettera: quod quid erat esse: venendo dalla
corruzione di altre cose, tu sei quello che qualche altra cosa era
prima e non sei un assoluto che salta fuori dal nulla. Abbiamo il
patrimonio genetico dei genitori, il peso nella reazione resta lo
stesso tranne quello che diventa energia. Quello che non esiste è
il materiale comune, ingenerabile ed incorruttibile, che gli antichi
cercavano negli atomi o negli elementi. Già Platone aveva
detto che non poteva esserci: per questo lo aveva sostituito con lo
spazio vuoto: qualcosa che non è nulla di ciò che posso
dire di una cosa.</p>
<p style="font-style: normal;">CRISMA – Ci sono testi antichi
cinesi che parlano anch’essi della originarietà del
vuoto, ma non concepito come il nulla, bensì come potenzialità
attiva, generativa di pieno.</p>
<p style="font-style: normal;">PARENTI – Per Aristotele la
potenzialità ce l’ha il generante.</p>
<p style="font-style: normal;">CAPECCHI – Nel testo cinese I
Ching tutto è mutamento: sei dentro un universo in
trasformazione.</p>
<p style="font-style: normal;">DE RISO – Questo mi fa pensare
agli ultimi scritti di Nietzsche, che parla di una trasformazione che
diventa un eterno ritorno.</p>
<p style="font-style: normal;">SCHIAVO Stefano – Anche nella
cultura antica del nord America c’era questa concezione
circolare, diversa dalla nostra che è di uno sviluppo
all’infinito in linea retta. Abbiamo spezzato il cerchio della
vita con l’illusione del progresso, staccandoci anche dalla
natura con un modello di sviluppo basato su un consumo infinito.
Anche il concetto di proprietà privata fu portato
dall’occidente: per i nativi non aveva senso una proprietà
privata della terra, come dell’acqua e dell’aria.</p>
<p style="font-style: normal;">GRAGNANO – Penso che la linearità
della storia sia un retaggio anche del concetto di causa finale. In
aggiunta alla cultura greca, anche il cristianesimo ha portato un
concetto di linearità della storia: un senso definitivo delle
cose. Ritengo che invece il progresso sia deleterio nella misura in
cui non si riesce a misurare il rapporto tra l’uomo e la
natura, tra l’uomo e ciò che non è uomo. Una
natura che deve essere sfruttata comporta un uomo che deve essere
sfruttato. Nella storia della filosofia c’è stato un
momento in cui materia e spirito sono stati spaccati, mentre
Aristotele considerava unite materia e forma. Si sono cercate
soluzioni come l’uomo uguale al cane oppure totalmente
superiore al cane. Questa incapacità di rapportarci a ciò
che non è uomo ha comportato una serie di disastri.</p>
<p style="font-style: normal;">DE RISO – Rapportarsi a ciò
che non è uomo negava una parte dell’essere stesso
umano. Non possiamo vederci esterni o contrapposti.</p>
<p style="font-style: normal;">GRAGNANO – Non sei totalmente
altro e nemmeno totalmente uguale.</p>
<p style="font-style: normal;">PARENTI – C’è anche
un argomento nel quale non sono voluto entrare. Cioè che noi
“contiamo” anche gli insiemi. Aristotele fa notare come
certi nomi si dicano in molti modi, e andrebbero usati mutatis
mutandis: esistere si dice di tante cose diversissime, e non ha
senso contare gli “enti” (una persona, in muro, un’idea,
un tono di voce...). Devo precisare, per poter sapere che cosa sto
contando. Il criterio della misura mi viene allora dal mio modo di
conoscere. Io conosco giudicando e sono consapevole di questo. Il
vero e il falso c’è solo giudicando; una nozione non è
un atto di conoscenza, anche se serve per conoscere, così come
posso abitare in una stanza e non in una parete, anche se la parete è
parte di una stanza. Giudicando, conosco astraendo: quello che so di
una cosa la conosco in modo che potrei conoscerla anche di un’altra,
cioè prescindendo dalla sua individualità, e la
significo con nomi comuni, “universali”, cioè atti
ad essere predicati di più cose. [Se la nozione è una
sola, e non diverse, come per i nomi che si dicono in molti modi, uso
il nome in modo univoco, e mi riferisco ad un “insieme”
di cose”]. Conosco anche gli individui, ma perché sono
consapevole della conoscenza dei sensi, e uso i nomi propri: “Giorgio
è quell’uomo lì” e lo indico all’uditore.
Concedetemi di chiamare “logica” la scienza che studia le
proprietà che le cose hanno in quanto sono conosciute: ad
esempio l’astrattezza. Questo ci permette di parlare di
“insiemi”. Il vago non è falso. Le capacità
operative più comuni sono le più facili da notare.
Trovo prima le caratteristiche più generiche, e poi cerco di
specificare, come fanno gli scienziati della natura. Dal punto di
vista logico abbiamo ciò che è più astratto ed
universale. Dal punto di vista reale, con lo stesso nome, abbiamo
nomi singolari delle collezioni (gli insiemi): le collezioni del
naturalista. Ad esempio, restringendo, abbiamo: dominio, regno,
phylum, classe, ordine, famiglia, genere, specie. Aristotele chiamava
“generi” (più o meno vasti) gli insiemi superiori
alla specie. Invece “ente” non è un genere. Non
esiste una caratteristica “U” di tutte le “cose”
dell’universo. Nel momento in cui mi chiedo, come fanno gli
scolastici, se l’universale esista nelle cose, sto confondendo
l’aspetto logico con quello reale. Però all’interno
di una classificazione univoca io posso contare. Quante sono le
specie di coleotteri? Quanti sono gli elementi di una specie? …
Da qui parte l’insiemistica e l’algebra astratta, che
coincide con la sillogistica e la logica astratta, ma applicata al
misurabile. In questo caso anche la matematica risente di un aspetto
logico.</p>
<p style="font-style: normal;">SAMORÌ
– Vorrei fare una considerazione più generale. Le
enunciazioni filosofiche che sono comparse questa sera non si sono
poste il problema del loro sviluppo all’interno di un gruppo
interdisciplinare, che si deve porre la sfida di creare un qualche
rapporto tra queste enunciazioni filosofiche ed il mondo scientifico.
I concetti che si sono affrontati questa sera potevano essere a mio
parere dei viatici perfetti per fare questo tipo di connessioni. Si è
parlato di trasformazioni, in vari modi, e le trasformazioni sono
concetti basilari nelle scienze. Se si parla di trasformazioni a
livello filosofico non ci si può non porre questo tipo di
problemi e cercare in questo contesto di capire quale tipo di
rapporti ci può essere fra questi. Si è parlato di
“intelligere”, ma che intelligere vuol dire? Misurare. Al
di là del giusto scrupolo di definire i metodi operativi del
misurare, quali grandezze mettiamo in gioco? A seconda delle
grandezze che mettiamo in gioco entriamo in rapporto con fisiche
completamente diverse, con realtà completamente diverse, che
non hanno rapporti tra loro perché ci sono diverse leggi,
diverse regole che intervengono nei diversi campi di queste misure.
Questa mia considerazione esprime una mia delusione, perché
non riusciamo a fare questo tipo di passaggio.</p>
<p style="font-style: normal;">PARENTI
– Mi interessava presentare alcuni presupposti filosofici, che
poi gli scienziati usano, e porre il problema di quali grandezze il
fisico privilegia. Galileo ha continuato, come Aristotele, ad usare
le grandezze dello spostamento: le tre dimensioni. Si è
parlato di unificazione.</p>
<p style="font-style: normal;">GRAGNANO
– Ci sono quattro forze fondamentali. Il grande sogno della
fisica è dimostrare che queste sono espressioni di un’unica
forza fondamentale che poi, dopo il big bang, ha avuto manifestazioni
diverse. </p>
<p style="font-style: normal;">SAMORÌ
– Quanti scienziati sono in grado di capire quello che sta
dicendo? Se si dice qualcosa, tutti devono capire di che cosa si
parla. Se si vuole creare qualche colloquio tra la filosofia e la
scienza non si può fare diversamente.</p>
<p style="font-style: normal;">DE
RISO – Sono d’accordo solo in parte. Ho visto per tanti
anni la scienza da una parte (chiara e netta) e la filosofia
dall’altra (una gran confusione). Anche la gente la pensa così.</p>
<p style="font-style: normal;"> SAMORÌ
– Proprio per questo è molto allettante il nostro
obiettivo: far confrontare approcci mentali completamente diversi.
Cerchiamo di verificare se è possibile, ma indubbiamente
questo obiettivo è molto ambizioso e richiede sforzi enormi da
entrambe le parti. Quando si dice qualcosa non si può divagare
a ruota libera, ma, quando si dice qualcosa, occorre definire e
circoscrivere e tutti devono trovarsi convinti.</p>
<p style="font-style: normal;">DE
RISO – Quando si fanno discorsi di filosofia che possono
sembrare, per chi non è del campo, difficili da comprendere,
io sono convinta che si possa riuscire, perché, di fatto, la
scienza è nata dalla filosofia. Con la base di certi discorsi
che uno può chiamare filosofici, si comprende molto di più
la sensatezza di una scienza.</p>
<p style="font-style: normal;">SAMORÌ
– Il problema è metodologico, di come si affronta il
problema.</p>
<p style="font-style: normal;">DE
RISO – Allora chiedo anche allo scienziato, ogni volta che usa
una parola poco chiara, che chiarisca. </p>
<p style="font-style: normal;">PARENTI
– Cercavo di chiarire che cosa sia una grandezza e il numero
per poi lasciare il discorso agli scienziati a proposito delle
grandezze. Ho cercato di partire dal più vago, ma vero, per
restringere poco alla volta il discorso.</p>
<p style="font-style: normal;">JULVE
– Quali sono le grandezze fondamentali? C’è un
consenso internazionale in merito: i sistemi standard delle misure
delle grandezze, come Metro, Kilo, Secondo. Tutte le altre grandezze
della fisica e della chimica sono derivate da queste. Per quelle si
fa un presupposto metafisico, filosofico, ed un metodo operativo.
Prendiamo la temperatura: tramite la teoria soggiacente della
dilatazione dei liquidi e dei solidi dico che c’è una
proporzionalità tra la grandezza che voglio misurare e la
lunghezza della colonnina. Sulla base della lunghezza della colonnina
dico che la temperatura è tale. </p>
<p style="font-style: normal;">SAMORÌ
– Ma come si rapporta questo con le diverse fisiche?</p>
<p style="font-style: normal;">PARENTI
– Se prendo un Dizionario di metrologia vedo che ci sono dubbi
anche tra gli scienziati.</p>
<p style="font-style: normal;">STAGNI
– Le grandezze elementari sono, mi pare, sette. Ci sono le
grandezze elettriche, c’è il calore (la temperatura è
solo la misura del calore). </p>
<p style="font-style: normal;">PARENTI
– Che cos’è l’energia?</p>
<p style="font-style: normal;">FRATTINI
– Bella domanda! Anche il calore è energia. </p>
<p style="font-style: normal;">DE
RISO – Nella realtà c’è anche la persona
umana: non è possibile prescinderne. </p>
<p style="font-style: normal;">PARENTI
– Ho limitato il mio discorso solo a ciò che è
soggetto a trasformazione. Ho cercato di far vedere come per
Aristotele sia possibile una fisica matematica.</p>
<p style="font-style: normal;">FRATTINI
– Gli scienziati sanno descrivere i fenomeni; spiegarli è
più difficile. Il “perché” sfugge.</p>
<p style="font-style: normal;">PARENTI
– La difficoltà è che dovevo partire da ciò
che è vero, generalizzando, ma mutatis
mutandis e non potevo
partire da precisi concetti astratti.</p>
<p style="font-style: normal;"><br>
<br>
</p>
<p style="font-style: normal;"><br>
<br>
</p>
<p style="font-style: normal;"><br>
<br>
</p>
<p style="font-style: normal;"><br>
<br>
</p>
<p style="font-style: normal;"><br>
<br>
</p>
<p style="margin-bottom: 0cm;"><br>
</p>
</body>
</html>
