<!DOCTYPE HTML PUBLIC "-//W3C//DTD HTML 4.0 Transitional//EN">
<html>
<head>
  <meta http-equiv="CONTENT-TYPE" content="text/html; charset=UTF-8">
  <title>18mag15</title>
  <meta name="GENERATOR" content="OpenOffice 4.1.1  (Win32)">
  <meta name="AUTHOR" content="Sergio Parenti">
  <meta name="CREATED" content="20131009;17581572">
  <meta name="CHANGEDBY" content="Sergio Parenti">
  <meta name="CHANGED" content="20151126;18534656">
  <style type="text/css">
	<!--
		@page { margin: 2cm }
		P { margin-bottom: 0.21cm }
		A:link { so-language: zxx }
	-->
	</style>
</head>
<body dir="ltr" lang="it-IT">
<p style="margin-bottom: 0cm; font-style: normal; font-weight: normal;"
 align="right">
<br>
</p>
<p style="margin-bottom: 0cm; font-style: normal; font-weight: normal;"
 align="left">
<br>
</p>
<p style="margin-bottom: 0cm; font-style: normal; font-weight: normal;"
 align="left">
<br>
</p>
<p style="margin-bottom: 0cm; font-style: normal; font-weight: normal;"
 align="left">
Bologna, 11 maggio 2015</p>
<p style="margin-bottom: 0cm; font-style: normal; font-weight: normal;"
 align="left">
<br>
</p>
<p style="margin-bottom: 0cm;" align="right">Agli amici
degli</p>
<p style="margin-bottom: 0cm; font-style: normal; font-weight: normal;"
 align="right">
Incontri Interdisciplinari</p>
<p style="margin-bottom: 0cm; font-style: normal; font-weight: normal;"
 align="left">
<br>
</p>
<p style="margin-bottom: 0cm; font-style: normal; font-weight: normal;"
 align="left">
<br>
</p>
<p style="page-break-before: auto;" align="left">Carissimi,</p>
<p style="font-style: normal; font-weight: normal;" align="left"> ci
rivedremo <span style="font-weight: bold;">lunedì 18 maggio</span>,
alle ore 21,
presso il Convento San Domenico, che ci ospiterà nella sua
“sala rossa”, cui si accede da Via San Domenico 1.</p>
<p style="font-style: normal; font-weight: normal;" align="left">
Proseguiremo
il dibattito sul "sé" che la prof. Elena
Gozzoli ha introdotto la volta scorsa. </p>
<p style="font-style: normal; font-weight: normal;" align="left"><br>
<br>
</p>
<p style="font-style: normal; font-weight: normal;" align="left"> Un
cordiale saluto in attesa di rivederci </p>
<p style="font-style: normal; font-weight: normal;" align="left"><br>
<br>
</p>
<p style="font-style: italic; font-weight: normal;" align="left">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;
fra
Sergio Parenti O.P.</p>
<p
 style="border-style: none none solid; border-color: -moz-use-text-color -moz-use-text-color rgb(0, 0, 0); border-width: medium medium 1pt; padding: 0cm 0cm 0.07cm; font-style: normal; font-weight: normal;"
 align="left">
<br>
<br>
</p>
<p style="font-style: normal; font-weight: normal;" align="left"><br>
<br>
</p>
<p style="font-style: normal; font-weight: bold;" align="center">Breve
resoconto dell'incontro interdisciplinare del 18 maggio 2015</p>
<p style="font-style: italic;" align="center">a cura di fra Sergio
Parenti O.P.</p>
<p><br>
<br>
</p>
<p>GOZZOLI – Susanna [Sciré], la volta scorsa, notava
che le istituzioni sono ancora “impermeabilizzate”
rispetto ai nuovi sviluppi produttivi. Se ci viene chiesto di
mantenere per un periodo protratto di tempo più mansioni anche
differenziate, questo comporta delle alterazioni all'interno del
nostro organismo. Un sovraccarico cognitivo produce deficit di
memoria, impedisce aspetti di pianificazione e l'assunzione di
decisioni. Non c'è un adeguato collegamento tra istituzione e
accademia. In tutto questo il sé, la persona, vengono ad
essere divisi; assistiamo a fenomeni di depersonalizzazione e
troviamo la sindrome da logoramento professionale (sindrome da
burnout). Gli insegnanti sono sempre più affetti da
questi aspetti di perdita di senso, anche nella mission
professionale che assumono. Un insegnante demotivato, stressato,
produce uno stato di alienazione. Oggi parliamo tanto di produzione.
Ma bisogna tener conto di una serie di fattori che devono nascere da
una istruzione e applicazione adeguata da parte della stessa
dirigenza. </p>
<p style="font-style: normal;">GRAGNANO – Mi dicevano che in
certe banche fanno fare agli impiegati dei seminari dove devono
interagire in gruppo. </p>
<p style="font-style: normal;">GOZZOLI – Molta parte di questi
interventi sono palliativi, non sostanziali. Se dobbiamo insegnare ad
una persona ad interagire con un altro utilizzando mezzi informatici
o i social-network, tutto questo cambia il nostro modo di comunicare
e di ragionare e possiamo avere delle difficoltà
nell'accettare anche punti di vista diversi. C'è una emotività
ed una affettività che non possiamo cancellare in nome della
sola ragione. Ci sono corsi in ambito medico per cercare di alleviare
lo stress degli operatori. Ci sono corsi di comunicazione in senso
tecnico. Ma l'empatia non è un fatto tecnico. Bisogna che una
persona capisca che cosa sta facendo e quali effetti produce, mentre
comunica.</p>
<p style="font-style: normal;">SCHIAVO STEFANO – È
il problema degli studenti africani, che vengono qui da un
contesto culturale molto diverso.</p>
<p>SCIRÉ
– Circa la funzione dei corsi: le trasformazioni che ci sono
state negli ambiti lavorativi negli ultimi vent'anni sono state
talmente accelerate, che non hanno consentito alla persona di poter
applicare quello che nella formazione ricevuta aveva appreso. Il
rischio è il fermarsi, il dare cattive interpretazioni o
creare conflitti insormontabili. Dò un esempio. In certi posti
di lavoro, dove ci sono molte persone, se sei o troppo lento o troppo
accelerato sei un elemento di disturbo. Disturbi di più se sei
accelerato che se sei lento, nei confronti del prodotto (anche un
prodotto non quantificabile come un certo rapporto sociale). Se il
mio comportamento spontaneo può portare a reazioni che non mi
aspettavo, tendo a chiudermi. Occorre essere preparati. </p>
<p style="font-style: normal;">GOZZOLI
– Per acquisire questa profonda capacità si deve partire
dall'educare il bambino. Non riusciamo a star dietro alle scoperte
scientifiche: il superamento del molto è già poco. Una
scoperta scientifica forma cultura: ci sono anche aspetti filosofici.
Il punto delicato è il dialogo tra scienza e filosofia.
L'interdisciplinarità, di cui tanto si parla, esige che si
converga effettivamente, in modo credibile.</p>
<p style="font-style: normal;">SCIRÉ
– Conta anche la conoscenza delle persone, altrimenti ogni
scrivania diventa un mondo a sé. Non sempre ciò che si
vede “è”. Internet poi accentua questa
possibilità.</p>
<p style="font-style: normal;">GOZZOLI
– Il concetto di identità scompare dietro ai “social”.
Tu, al mezzo di comunicazione, riversi un pezzetto di te che è
diverso. La persona che arriva a fare in Internet le azioni più
turpi non si assume una responsabilità e non farebbe di
persona quelle cose. Il concetto stesso di “normalità”
sta cambiando.</p>
<p style="font-style: normal;">FRATTINI
– Puoi descrivermi la sindrome da burnout?</p>
<p style="font-style: normal;">GOZZOLI
– Sarebbe il “bruciarsi” da logoramento
professionale. Ci sono dei questionari - la pioniera di questi studi
è stata la Maslach - per valutare la sindrome. La diagnosi è
competenza di un clinico.</p>
<p style="font-style: normal;">CHEMELLO
– Per la questione dei corsi di preparazione per aiutare a
comunicare meglio in azienda o nelle banche, e per la rivalutazione
della filosofia all'interno delle aziende e l'assunzione di laureati
in filosofia, c'era un articolo (non ricordo l'autore e dove) che
parlava di questo. L'autore criticava la pubblicizzazione di queste
cose, dicendo che questi nuovi filosofi aziendali non erano altro che
persone brave a licenziare in modo gentile e cortese.</p>
<p style="font-style: normal;">GOZZOLI
– Ci sono due forme di filosofia: quella con la F maiuscola,
che nominiamo in questa sede, e la filosofia con funzione di
marketing. Sono due cose diverse. Si parla tanto di pratica
filosofica, mentre la Filosofia è sempre stata teorica e
pratica. Sarebbe meglio parlare di Filosofia applicata. Se no abbiamo
uno svilimento della Filosofia.</p>
<p style="font-style: normal;">STIRPE
– Ho insegnato circa trent'anni, però nessuno mi ha
insegnato ad insegnare. L'unica cosa che ho potuto fare è
stato di ricordare l'insegnante che mi era piaciuto di più e
cercare di fare come lui. Prima la signora Susanna [Scirè]
diceva che in certe organizzazioni se uno lavora di più
sovverte l'ordine. Più che sovvertire l'ordine, dà
fastidio: perché si vede il confronto con quelli che lavorano
meno, il che porta a conseguenze.</p>
<p style="font-style: normal;">GRAGNANO
– Per quello che ho capito, la necessità di consulenti
filosofici o psicologici non era finalizzata alla comunicazione in
termini tecnici, ma a non “accoltellare” il collega, a
gestire i rapporti.</p>
<p style="font-style: normal;">GOZZOLI
– Ma bisogna vedere con che tipo di filosofia si fa: come dice
Eugenio [Chemello] il giornalista parlava di corsi finalizzati ad un
certo tipo di impiego. Non è tutto così. Piuttosto
interroghiamoci su quale tipo di apporto filosofico debba essere
impiegato in una determinata realtà. Se prendo una banca, non
devo valutare solo aspetti di quel tipo di mondo, ma anche quel mondo
specifico, con quel nucleo di operatori con dinamiche e
problematiche. Non posso arrivare con un corso preconfezionato che
pretende di risolvere i problemi.</p>
<p style="font-style: normal;">DE
RISO – Il non assumere la responsabilità di fronte al
computer è un allontanarsi dalla consapevolezza del sé
e l'impossibilità poi di una progettazione: uno sclerotizzarsi
nel presente. Questo porta ad una crisi, perché il presente è
solo passaggio. Così non ci si sente mai adeguati, il che
porta a vedere l'altro come un nemico, uno con cui non mi posso
rapportare: questo porta alla violenza, perché cerco di
bloccare qualcosa che va avanti mentre io sono fermo e mi sento un
nulla.</p>
<p>GOZZOLI – Questo è quello che la volta scorsa abbiamo
chiamato “presente dilatato”.</p>
<p>DE RISO – Poi c'è la questione del giornalista: il
filosofo servirebbe a licenziare con un sorriso. Questo è già
positivo, anche se durasse per poco tempo, altrimenti ci sarebbe la
disperazione e la morte, o di sé o degli altri. </p>
<p>Infine un'esperienza di tanti anni fa. Quando iniziai ad insegnare
nelle scuole, a Bologna, si cercava di far lavorare sempre di più,
specialmente nel mondo operaio. Ho poi studiato e insegnato in
Germania ed in Inghilterra. Erano più tecnici e guardavano ai
risultati più che a Bologna, ma gli insegnanti avevano il
tempo per un caffè, per un tè, per parlare tra loro; il
dirigente non si permetteva mai di alzare la voce; ci si facevano i
complimenti e gli auguri. In Italia questo non c'è neanche
oggi. I dirigenti volevano ovunque che gli operai lavorassero di più,
ma è diverso lavorare con un sorriso. Che uno mi ammazzi con
una cordaccia urlando e maledicendomi, oppure con una pistola con
dentro calibri in oro, ... io preferisco quest'ultimo.</p>
<p>STIRPE – C'era un professore il quale, se uno studente gli
chiedeva un favore, lo rifiutava, ma lo studente usciva ringraziando.
Poi lo stesso studente andava da un altro professore, che invece gli
faceva il favore, ma lo studente usciva maledicendolo, perché
il professore gli aveva detto che gli dava noia e cose del genere. </p>
<p>PARENTI – Ho l'impressione che sul problema del “sé”,
che mi sembra il problema dell'identità, anche se non so se
questo sia giusto, noi abbiamo mescolato quattro aspetti diversi. Uno
è il ruolo nel gruppo di lavoro dal punto di vista
dell'efficienza; poi c'è quella identità affettiva e
razionale che potremmo chiamare la maturità dell'io, dove ha
un ruolo anche il gruppo (l'immaturo, al posto del permesso di babbo
e mamma, ha il permesso del gruppo degli amici); poi c'è
l'auto-consapevolezza morale, la capacità di rispondere delle
scelte e di fare l'esame di coscienza, di assumerci una
responsabilità: è il problema del libero arbitrio,
dell'essere “compos sui”; poi c'è il problema
puramente teorico che è la capacità, in chi conosce, di
conoscere il proprio conoscere. Se ricordo bene Platone, nel Carmide,
fa notare che la vista non vede il proprio atto perché non è
colorato. L'intelletto, che conosce le cose solo perché sono
qualcosa, conosce il proprio atto che comunque è qualcosa. Da
qui l'autocoscienza, che poi in filosofia hanno distinto in
“trascendentale” e “categoriale”. Avendo
mescolato questi quattro aspetti, la nostra domanda non può
trovare risposta.</p>
<p>GRAGNANO – I rapporti difficili tra istituzioni e accademia
dipendono da questa molteplicità di livelli: le istituzioni
hanno una molteplicità di richieste, l'accademia ha una
molteplicità di risposte... ci sono tante scuole.</p>
<p>GOZZOLI – Però è necessario convergere verso
una complementarità. Il nuovo paradigma culturale richiede una
visione complementare e omogenea.</p>
<p>PARENTI – Ma può esserci anche l'inverso: più
uno è immaturo nell'io e meno è colpevole moralmente,
meno è responsabile; più uno è maturo
affettivamente e più diventa responsabile quando è
cattivo.</p>
<p>GOZZOLI – Ci sono anche gli aspetti impliciti, che non
percepiamo, ma che ci sono ed influiscono sul nostro modo di pensare
ed agire.</p>
<p>GRAGNANO – Penso all'ideologia “gender” che
entrerà nelle scuole e penso ad un direttore di banca che
vuole che la sua banca funzioni. Quando tu metti in gioco cose
importanti come la formazione del sé e la maturità
umana e le asservi ad un tuo scopo, ci sarà sempre un rifiuto.
L'impiegato di banca che si vede arrivare lo psicologo che gli dice
che deve essere gentile e carino capisce subito che dietro c'è
un calcolo. Tutta questa ricchezza di conoscenza è meglio che
passi per un canale familiare, altrimenti diventi “banca”
o altro. Tu dici che mi vuoi aiutare, ma io non ti credo: tu vuoi che
io lavori meglio.</p>
<p>GOZZOLI – Ci vuole autenticità.</p>
<p>GRAGNANO – Il problema è la fiducia in chi ti vuole
formare, sia lo Stato, sia una lobby, sia un'azienda...</p>
<p>GOZZOLI – Oggi ci sono gli ECM, cioè l'educazione
continua, in medicina (per medici, infermieri, psicologi...): per
continuare ad esercitare, uno deve acquisire tot crediti in un anno.
Questo è un business, perché con tutti gli ECM svolti,
dovremmo avere una classe medica ineccepibile. I corsi ECM
accreditati da providers possono essere anche inutili: l'importante è
che siano accreditati.</p>
<p>CHEMELLO – Anche nella scuola ci sono i crediti formativi
per i professori.</p>
<p>GOZZOLI – Gli insegnanti sono spesso sempre più
stressati e sottopagati rispetto agli altri stati... Garantire
parametri di aggiornamento obbligatori è doveroso. Ma la
gestione di questi corsi non deve diventare un business. Ed il parere
sui corsi va dato da professori, da esperti, non dagli studenti che
non hanno esperienza o dai loro genitori.</p>
<p>BELARDINELLI – In matematica e fisica si cura molto la
preparazione didattica, per evitare che queste discipline vengano
rifiutate perché insegnate male.</p>
<p>GRAGNANO – Per educare serve di più il sapiente che
non il tecnico. Il sapiente ha saputo integrare nella propria vita la
disciplina, ha fatto una sintesi. Oggi si cerca solo la tecnica.</p>
<p>[Dopo una lunga digressione sul tema della formazione e
dell'educazione, tra scuola e famiglia]</p>
<p>PARENTI - Che cosa salviamo del “sé”?</p>
<p style="margin-bottom: 0cm;">GRAGNANO – La formazione del
“sé”. Il modo in cui la società si
preoccupa della formazione dell'uomo.</p>
<p align="left"><br>
<br>
</p>
<p align="left"><br>
<br>
</p>
</body>
</html>
