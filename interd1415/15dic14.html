<!DOCTYPE HTML PUBLIC "-//W3C//DTD HTML 4.0 Transitional//EN">
<html>
<head>
  <meta http-equiv="CONTENT-TYPE" content="text/html; charset=UTF-8">
  <title>15dic14</title>
  <meta name="GENERATOR" content="OpenOffice 4.1.1  (Win32)">
  <meta name="AUTHOR" content="sergio ">
  <meta name="CREATED" content="20141229;9403000">
  <meta name="CHANGEDBY" content="Sergio Parenti">
  <meta name="CHANGED" content="20150723;11423964">
  <style type="text/css">
	<!--
		@page { margin: 2cm }
		P { margin-bottom: 0.21cm }
		A:link { so-language: zxx }
	-->
	</style>
</head>
<body dir="ltr" lang="it-IT">
<p align="left"><br>
<br>
</p>
<p style="margin-bottom: 0cm; font-style: normal; font-weight: normal;"
 align="left">
Bologna, 3 dicembre 2014</p>
<p style="margin-bottom: 0cm; font-style: normal; font-weight: normal;"
 align="left">
<br>
</p>
<p style="margin-bottom: 0cm;" align="right">Agli amici
degli</p>
<p style="margin-bottom: 0cm; font-style: normal; font-weight: normal;"
 align="right">
Incontri Interdisciplinari</p>
<p style="margin-bottom: 0cm; font-style: normal; font-weight: normal;"
 align="left">
<br>
</p>
<p style="margin-bottom: 0cm; font-style: normal; font-weight: normal;"
 align="left">
<br>
</p>
<p style="page-break-before: auto;" align="left">Carissimi,</p>
<p style="font-style: normal; font-weight: normal;" align="left"> ci
rivedremo <span style="font-weight: bold;">lunedì 15 dicembre</span>,
alle ore 21,
presso il Convento San Domenico, che ci ospiterà nella sua
“sala rossa”, cui si accede da Via San Domenico 1.</p>
<p style="font-style: normal; font-weight: normal;" align="left"> La
volta scorsa abbiamo iniziato la ricerca su</p>
<p style="font-style: normal;" align="center">la
persona umana.</p>
<p style="font-style: normal; font-weight: normal;" align="left"> Ha
animato l'incontro il dott. Giuseppe Rubino. Al termine della serata,
piuttosto impegnativa, di cui allego un resoconto che probabilmente
andrà rivisto, abbiamo deciso di proseguire il dibattito. </p>
<p style="font-style: normal; font-weight: normal;" align="left"> Poi,
presi ancora dall'argomento, è nata una discussione ulteriore,
teologica, soprattutto tra il sottoscritto ed il padre Bertuzzi.
Questa discussione non compare nel resoconto. Argomento era il
principio di individuazione: dalla parte della materia, come dice san
Tommaso, o dalla parte della forma, come dice Edith Stein (santa
anche Lei) ?</p>
<p style="font-style: normal; font-weight: normal;" align="left">
Poiché
il dott. Rubino potrà essere presente solo a gennaio, la
prossima volta <span style="font-weight: bold;">animeremo io ed il
padre Bertuzzi</span>. A gennaio
riprenderemo il dibattito più legato alle scienze, lasciato in
sospeso.</p>
<p style="font-style: normal; font-weight: normal;" align="left"> Un
cordiale saluto in attesa di rivederci ed un cordiale augurio di Buon
Natale e di un sereno anno nuovo</p>
<p style="font-style: normal; font-weight: normal;" align="left"><br>
<br>
</p>
<p style="font-style: italic; font-weight: normal; text-align: center;">
fra
Sergio Parenti O.P.</p>
<p style="font-style: normal; font-weight: normal;" align="left">_____________________________________</p>
<p align="left"><br>
<br>
</p>
<p style="font-weight: bold;" align="center">Breve resoconto
dell'Interdisciplinare del 15
dicembre 2014</p>
<p style="font-style: italic;" align="center">a cura di fra Sergio
Parenti O.P.</p>
<p><br>
<br>
</p>
<p>BERTUZZI – Dovrei presentare le osservazioni che Edith Stein
fa alla teoria dell'individuazione di Tommaso d'Aquino: per questo
andrebbe rammentata.</p>
<p>PARENTI – Platone, nel Timeo, immagina il Demiurgo
che plasma la materia ispirandosi al modello delle Idee. I cristiani,
gli ebrei ed i musulmani hanno reinterpretato questo dicendo che Dio
crea la materia informe e poi la plasma come vuole. A loro
interessava il “come vuole” per poter dire che siamo
voluti da Dio ed evitare di dire, come Plotino, che da Dio emanano le
creature come dal sole emanano luce e calore: in questo caso io non
potrei più dire che Dio mi ha voluto, ma sarebbe una necessità
fisica. Quando io prendo l'immagine del Timeo, quella del
materiale che viene plasmato, e penso di fare delle monete di ottone,
questa moneta non è quella perché il pezzo di ottone
che ho messo sotto al conio, che è unico, è diverso
dall'altro pezzo. “Diverso” vuol dire solo che “questo
non è quello”. È
diverso perché un pezzo è
di ottone e l'altro di ferro? No. Perché uno è lucido e
l'altro sporco? No: sono tutti uguali. Questo non è quello
solo in forza dell'estensione geometrica, della quantità, che
permette di distinguere parti nel materiale, per cui questa parte non
è quella. Il principio dell'individuazione non va cercato
dalla parte del conio, cioè della forma, ma da quello della
materia. Quale materia si chiede Platone? Essa deve poter diventare
tutte le cose. I materialisti dicono che ci sono cose (elementi,
atomi) che devono poter diventare tutte le altre cose. Ma noi vediamo
che anche gli elementi si trasformano l'uno nell'altro. Inoltre ci
sono altre difficoltà teoriche ad ammettere realtà
elementari permanenti, finite o infinite. Quindi la materia deve
essere nulla di ciò che sono tutte le cose. Abbiamo così
l'ossimoro, l'assurdo di una cosa, pura potenzialità, che può
diventare tutte le cose ma non è nessuna di esse e però
deve essere qualcosa in qualche modo, perché è il
materiale con cui sono fatte tutte le cose. Aristotele avrebbe detto
che così si confondono le realtà naturali con gli
artefatti. Ora, l'artefatto esiste in forza del materiale e delle sue
parti. Però questo non è passato nella nostra cultura,
perché la parte che ci interessa del Timeo
è stata tradotta da Calcidio, un cristiano del IV sec., e poi
continuata da un suo commento in cui faceva rientrare anche
Aristotele con la sua materia e quanto poteva recuperare dai
platonici e dal materialismo degli stoici, mettendo d'accordo tutti.
Nelle Confessioni di
S. Agostino trovate che parla della materia originaria che sembra un
assurdo, ma che si deve ammettere, perché altrimenti si
dovrebbe dire che una cosa si annichila e ne viene creata un'altra.
Aristotele diceva che una cosa non nasce dal niente, ma da
determinate altre cose, dunque è un divenire anche la
generazione, che è corruzione di altre cose. Però fino
ai nostri giorni è stata attribuita ad Aristotele e a S.
Tommaso la teoria di Calcidio. Questo è il punto di partenza.
Quando si parla agli uomini del proprio tempo, si usa il loro
linguaggio, e così risulta ambiguo lo stesso S. Tommaso. Ad
esempio quando deve rispondere alla domanda se Dio crei la materia
prima: chi legge pensa alla materia prima come a qualche cosa. Un
ilemorfismo di questo tipo è ridicolo e assurdo, ma viene
insegnato. Aristotele parla di materia e forma per metafora, ma
ricorda che materia e forma sono natura, e chi esiste e diviene non è
la natura, ma chi ha quella natura. Poiché il nome ousìa
era
ambiguo, ricorda Tommaso, si è fatta confusione trattando la
natura come fosse qualche cosa: hanno “cosificato” i
principi. Può darsi che quello che sentiremo ora rifletta
questo aristotelismo e tomismo distorto, che continua imperterrito.</p>
<p style="font-style: normal;">PETERNOLLI
– Puoi definire in modo semplice la differenza tra la tua
visione e quella tradizionale?</p>
<p>PARENTI
– Il modo di esistere non è qualcosa e non diviene: chi
diviene ed esiste, chi è generato e si corrompe, chi si altera
… non è la natura, ma chi ha quella natura. La natura è
il modo di esistere tale da spiegare certe proprietà di
interazione che comportano generazione e corruzione, crescita,
diminuzione, alterazione, spostamento locale … Il modo di
esistere ce l'ha chi esiste ed è un principio, non una realtà.
Che sia un principio, che sia un quo
e
non un quod
lo
dicono tutti, perché S. Tommaso lo dice esplicitamente, ma poi
ne parlano come di un quod.
Il principio non è il principiato, diceva Tommaso. D'altra
parte per secoli è stato obbligatorio studiare Calcidio; e poi
c'è l'autorità di Agostino.</p>
<p style="font-style: normal;">FRATTINI
– Allora, il principio di individuazione secondo S. Tommaso?</p>
<p>PARENTI
– Tommaso dice che è la materia
signata quantitate,
ma non va inteso facendo della materia un qualche cosa.</p>
<p>BERTUZZI
– Ho cercato come Edith Stein fondi la persona e la sua
individualità, in Dio e nell'uomo. Del significato e
fondamento dell'essere individuale ne tratta nell'ultimo capitolo di
Essere finito e
essere eterno,
opera che scrisse dopo il noviziato, appena le fu dato il permesso di
scrivere. Si tratta di un approfondimento di un saggio precedente,
Potenza e atto.
Discepola di Edmund Husserl, si era formata sul metodo
fenomenologico, che studia l'oggetto della conoscenza per rapporto
alla coscienza, nella intenzionalità (direzione dell'atto
della conoscenza e della volontà verso un oggetto). Il titolo
è una risposta ad Essere
e tempo di
Martin Heidegger, che interpreta la sostanza (ousìa)
come “presenza”, il che è fuorviante rispetto ad
Aristotele. Inoltre non parte dal futuro come Heidegger, ma dal
presente.</p>
<p style="font-style: normal;">C'è
un'altra componente che domina il capitolo sull'essere individuale:
il capitolo precedente sull'immagine della Trinità nella
creazione. Nella prima parte della Somma Teologica S. Tommaso
non imposta il trattato sull'uomo come animale razionale, ma come
imago Dei.</p>
<p style="font-style: normal;">PETERNOLLI
– Dio Trino?</p>
<p style="font-style: normal;">BERTUZZI
– L'originalità di Edith Stein è che vede
l'impronta nella creazione della Trinità di Dio, e non solo
nell'uomo, ma in tutte le creature. Prende il trinomio da S. Agostino
(memoria, intelletto e volontà) trattando di spirito,
conoscenza e amore. Per Tommaso nell'uomo c'è l'imago,
nelle altre creature c'è un vestigium, una impronta di
Dio come causa. </p>
<p style="font-style: normal;">Vediamo
ora come Edith Stein affronti il problema della individualità.
“L'anima dell'uomo in quanto spirituale s'innalza sopra se
stessa nella sua vita spirituale. Ma lo spirito dell'uomo è
condizionato dall'alto e dal basso: è affondato nella sua
struttura materiale, che esso anima e forma dandole la sua forma
corporea ...” (Essere finito e essere eterno, Città
Nuova, 1988, pag. 386). L'unione dell'anima e del corpo è
unità psicofisica: non si può parlare per l'uomo di
corporeità pura e semplice (Korper), ma di corpo vivente
(Leib). Tutta la parte corporea dell'uomo è espressione
dell'unione con l'anima: anche le mani sono espressione della
spiritualità dell'uomo.</p>
<p style="font-style: normal;">Sul
rapporto tra forma e materia nell'uomo (pag. 398) dice: “Ogni
cosa porta in sé la sua forma, formata dal di dentro, se è
una cosa naturale, oppure in quanto opera umana formata dal di fuori
e che per questa sua forma è resa supporto di un senso. La
forma informante la materia non è materia. Per capire il suo
rapporto con lo spirito, dobbiamo prendere in considerazione un
significato più ampio di spirito”, che lei vede in
tutta la dimensione non materiale delle cose e dell'uomo in
particolare. Discutendo la dottrina tomista sul fondamento
dell'essere individuale dice che l'essere individuale delle cose
materiali (a differenza dell'unità degli oggetti universali)
si esprime in uno stato dell'ente che rifiuta ogni divisione e
comunicazione con elementi inferiori (a differenza di un genere o una
specie). Secondo i tomisti il fondamento radicale è la materia
determinata dall'estensione (signata quantitate) (pag. 486),
non nel senso di una estensione determinata (che muta ed è
accidentale), ma nel senso del rapporto della materia con una
estensione non ancora determinata (quantitas indeterminata).
Lei non usa il termine “materia prima”. Richiama la
distinzione del Gredt [benedettino, autore di un celebre trattato di
filosofia aristotelico-tomista] che gli elementi costitutivi di un
essere individuale sono la materia, la forma, la sussistenza e
l'esistenza. Il rapporto tra sussistenza e sussistenza assoluta o
ipostasi (subsistentia et suppositum = hypostasis) viene
spiegato (pagg. 487-490) dicendo che l'essere del supporto coincide
con l'indipendenza dell'essere per sé: è
l'oggetto in senso stretto. Parlando dell'essere del supporto lei si
riferisce all'essere della sostanza individua, il supporto
(suppositum) è sotto all'essenza e alla sussistenza
delle cose. Supporto non è l'oggetto inteso come quid
vuoto, ma l'oggetto nel senso più stretto, ciò che
porta, mentre la pienezza essenziale è ciò che è
portato. Il supposito porta l'essenza e non viceversa. “La
sussistenza in quanto determinazione mediante la quale si costituisce
il suppositum, deve essere definita così: ciò per cui
la sostanza particolare diventa per sé sussistente e
incomunicabile” (pag. 488).</p>
<p style="font-style: normal;">Veniamo
ora alle osservazioni che la Stein fa alla dottrina della sostanza
individua per la materia signata quantitate. La materia è
veramente in grado di fare quanto le viene attribuito? “La
cosa individuale deve essere determinata secondo la specie e conclusa
in quanto è una unità formale. Queste due
caratteristiche sono già 'predesignate' nella sua forma”
(pag. 494). L'essere individuale non può fondarsi sulla
materia informe, ma solo sulla materia formata. Questo è il
punto fondamentale: è la forma che struttura la materia.</p>
<p style="font-style: normal;">Una
seconda obiezione è se la determinazione specifica si debba
attribuire unicamente alla forma. “Le forme essenziali degli
oggetti materiali danno alle cose non solo la loro determinazione
specifica, ma … strutturano la materia e ognuna in quanto tale
costituisce la realtà effettuale … La materia in quanto
tale non è in alcun modo comunicabile; per sé e al di
fuori di sé non ha né senso né efficienza, né
qualcosa da poter comunicare, né la forza di comunicare; essa
è ciò che riceve, partecipa, è ciò che è
divisibile. Quindi attribuiamo alla forma della cosa l'essere
individuale.” (pagg. 497-498).</p>
<p style="font-style: normal;">Una
terza domanda è se l'essere individuale sia presupposto per la
sussistenza e per l'esistenza. La posizione del Gredt è
affermativa. La Stein dice che essere individuale ed esistere non
coincidono necessariamente (pagg. 502-503). La sussistenza conviene
all'intero, al supporto con ciò che è portato; l'essere
individuale conviene solo al supporto per sé. Individuazione e
sussistenza, perciò, possono essere definite come ciò
che oggettivamente precede l'esistenza. Anche per il Boccanegra
l'esistenza è il punto terminale. La sussistenza è
proprietà dell'essenza. La Stein vede l'individuazione
realizzata in modo diverso nelle cose materiali, nei viventi e nella
persona umana. Per le cose materiali la sua posizione è
abbastanza vicina a quella tomista, tenendo però presente che
la materia dell'individuo è una materia già formata:
“della cosa materiale individuale possiamo dire: deve la
determinazione specifica alla sua forma; ma anche ha questa
determinazione specifica, perché è 'una porzione di
questa materia'. Ciò che differenzia le singole porzioni di
questa materia … è dovuto al fatto che la materia in
quanto tale (secondo la sua determinazione generica) è
divisibile” (pag. 508). Negli esseri viventi la totalità
specifica non è una totalità materiale “ma un
rapporto di derivazione … L'essere è auto formante in
quanto forma il prodotto individuale dal suo centro vitale, non è
solo svolgimento della proprietà specifica sotto l'influsso di
agenti esterni.” (pag. 509). Nell'uomo questo centro vitale
è poi Dio personale. “L'essere individuale dell'uomo
… si differenzia dall'essere individuale di tutte le cose
impersonali: ne consegue che la vita sgorga dall'Io e che essa è
data in mano dall'Io personale in un duplice senso: per divenire
cosciente di sé e per formarsi liberamente … Ciò
che vi è di più intimo nell'anima, di più
particolare e spirituale … ha qualcosa di caratteristico:
l'anima lo sente quando è 'in sé', 'raccolta in sé'.
Questo qualcosa non si lascia definire con un nome universale, e non
è confrontabile con altri. Non si può scomporlo in
proprietà, caratteristiche, ecc. perché è
situato più profondamente di tutto questo: è il come
(poion) dell'essenza stessa, che da parte sua dà l'impronta ad
ogni caratteristica e ad ogni comportamento dell'uomo e costituisce
la chiave della struttura del suo carattere … Ma la mia natura
e quella degli altri non possono scomporsi in parti comuni e in parti
distinte. In questo senso dobbiamo ammettere che la differenza
essenziale dell'individuo non è comprensibile”
(pagg. 511-512). “Questo fatto è fondato sulla
struttura formale della persona: sulla unicità del suo Io
cosciente in quanto tale, che comprende la sua specificazione
essenziale come 'sua particolare' e che attribuisce ad ogni altro Io
la medesima unicità e particolarità. (Nella sua
tesi sull'empatia, la tesi era che l'io che incontra un altro io non
può annullarsi mai, rimane sempre distinto, mentre nella vita
della grazia e nella mistica, con la dottrina di S. Teresa e S.
Giovanni della Croce, l'intima unione dell'anima con Dio non
trasforma Dio e non annulla l'uomo, ma spiritualmente sono una cosa
sola) Il contenuto del 'modo', però, non è
concepibile universalmente.” (pag. 513).</p>
<p style="font-style: normal;">PETERNOLLI
– Si può vedere una connessione col Catechismo
che dice che nella materia formata viene inserito un principio
spirituale che, mi sembra di poter dire, in quanto tale non può
essere genericamente uguale per tutti (l'anima individuale che Dio
inspira nelle materie formate e viventi).</p>
<p style="font-style: normal;">BERTUZZI
– Spirituale nel Catechismo può indicare la vita
soprannaturale. Ma per Edith Stein è spirituale anche il modo
che l'uomo può avere naturalmente, secondo Husserl, quando può
rendere oggetto della coscienza non dal punto di vista della
psicologia, ma dal punto di vista filosofico, quando quello che tu
osservi lo oggettivizzi sul piano superiore, dove l'Io diventa
oggetto di se stesso. Qui Husserl va a finire nella soggettività
trascendentale, per cui i suoi discepoli, compresa la Stein, lo hanno
abbandonato.</p>
<p style="font-style: normal;">PETERNOLLI
– Il punto di vista spirituale nell'uomo non è una
“goccia di Dio”, ma una realtà creata che viene
inserita nell'uomo, quello che non è solo materia. Questo ha
una sua individualità?</p>
<p style="font-style: normal;">PARENTI
– Vi interpretavo la volta scorsa il discorso di Tommaso
dicendo che la mia individualità viene dall'esser venuto da
quell'ovulo e da quello spermatozoo. Questa sarebbe, a mia parere, la
spiegazione di “materia signata quantitate”. Tutto
il resto viene da quel fraintendimento di cui vi ho detto. Quando
dico che è una “realtà” il mondo
soprannaturale o la vita, non vuol dire che è “realtà”
come lo è il vivente o chi ha la soprannaturalità. Voi
ne parlate in modo univoco e ne tirate le conclusioni, e questo non è
giusto. Chi esiste non è la natura, ma chi ha quella natura.
La natura è il modo di esistere, e se ogni esistente è
uno, il modo di esistere è di qualcuno, di un singolo. Quando
cerco perché questo sasso non è quello, io intendo a
partire dal rapporto con la natura, che per il singolo è come
una causa formale, ma all'interno della natura (che nel nostro mondo
è comune nelle specie) io distinguo, per metafora, una parte
materiale e una formale. Per gli angeli, che non sono generabili e
corruttibili, non ha senso pensare ad una specie comune a tanti
individui. Ne parliamo così perché noi conosciamo
giudicando, dove al predicato mettiamo ciò che potremmo
conoscere anche di altre cose, astraendo. Per questo il singolare non
è definibile. La Stein segue soprattutto Duns Scoto, che mette
il principio di individuazione dalla parte della forma. Gli stessi
tomisti cominciarono ad avere dei dubbi: il Capreolo lo mette, mi
pare, dalla parte dell'actus essendi, che è la forma di
tutte le forme. Tutti ammettiamo che ogni esistente è uno. Il
problema è capire come si rapporti l'individualità alla
natura, non come si faccia ad essere uno.</p>
<p style="font-style: normal;">PETERNOLLI
– La parte soprannaturale è la grazia, che non fa parte
dell'essenza. Io chiedo se abbia qualcosa di simile agli angeli, pur
essendo fatta per una materia formata, come dice il Catechismo.</p>
<p style="font-style: normal;">PARENTI
– Il Catechismo non prende posizione nella disputa. Per
S. Bonaventura e Duns Scoto c'è una pluralità di forme
sostanziali, il che per Tommaso ed Aristotele è assurdo. </p>
<p style="font-style: normal;">PETERNOLLI
– La dimensione spirituale dell'uomo viene creata: sempre
uguale?</p>
<p style="font-style: normal;">PARENTI
– Ne parli come di una cosa come un pilota che sale in
macchina: è la concezione di Platone.</p>
<p style="font-style: normal;">BERTUZZI
– Il punto di vista di Edith Stein è che non si può
dire che l'uomo è frutto dell'unione dello spermatozoo …</p>
<p style="font-style: normal;">PARENTI
– Questo non lo dico neanch'io. Io parlo dell'individuazione.
Se fossi un angelo non sarei individuato in quel modo lì.</p>
<p style="font-style: normal;">BERTUZZI
– Lei dice che questo è in virtù della forma
materializzata in quel soggetto. L'embrione ha una forma umana: una
materia formata.</p>
<p style="font-style: normal;">PARENTI
– Per Tommaso le forme sostanziali si succedono, nello sviluppo
dell'embrione, ma non ha senso metterle insieme.</p>
<p style="font-style: normal;">BERTUZZI
– Anche per la Stein la forma sostanziale è unica.</p>
<p style="font-style: normal;">DE
RISO – Nella materia formata (un corpo vivente) entra lo
spirito e si “realizza” come individuo.</p>
<p style="font-style: normal;">BERTUZZI
– Non esiste la materia o la forma, ma il soggetto, che lei
chiama “supporto”. Nell'unità del soggetto si
compongono le altre parti. Essenza, esistenza, sussistenza sono quo,
il quod è il soggetto individuale. L'anima separata
resta individuale per il suo riferimento al corpo.</p>
<p style="font-style: normal;">PARENTI
– Pietro Lombardo, il cui testo era il manuale di teologia,
dice che fino a che siamo vivi l'anima non è persona, dopo la
morte l'anima è persona. Stefano Langton (prima di San
Tommaso) dice che sbaglia, perché c'è l'ordine al
corpo, altrimenti si rende inutile la risurrezione: dunque l'anima
separata non è persona. Ho l'impressione che per via
dell'autocoscienza si dica che invece è persona. La corporeità
viene dall'anima. Lo dice anche Edith Stein, che però accetta
la tesi francescana (e di Avicebron) della materia universale di ogni
creatura.</p>
<p style="font-style: normal;">BERTUZZI
– Il soggetto non è la materia o la forma.
L'individuazione, in particolare dell'uomo, non è data
semplicemente dal composto di una materia ed una forma, o di una
forma universale con una materia particolare. L'essenza individua è
quella che mi fa essere uomo.</p>
<p style="font-style: normal;">FRATTINI
– Padre Sergio dice lo stesso.</p>
<p style="font-style: normal;">BERTUZZI
– L'essenza è individuale?</p>
<p style="font-style: normal;">PARENTI
– L'essenza è solo individuale: non esiste una essenza
comune. Se ogni esistente è uno e l'essenza è il modo
di esistere … Però ci sono individui della stessa
specie. Per noi le specie sono importanti, parliamo di evoluzione
delle specie, diciamo che in natura contano le specie più che
gli individui, Aristotele definisce la specie, a mio parere,
l'“essere quello che un altro era stato”.</p>
<p style="font-style: normal;">BERTUZZI
– Ribadisco che per Edith Stein è la forma che struttura
la materia in base alla sua essenza, non solo in virtù della
specie, perché l'individuo umano non può esser ridotto
alla natura generica o alla materia individuale. La materia è
formata perché è la forma stessa che la informa.</p>
<p><br>
<br>
</p>
</body>
</html>
