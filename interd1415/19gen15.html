<!DOCTYPE HTML PUBLIC "-//W3C//DTD HTML 4.0 Transitional//EN">
<html>
<head>
  <meta http-equiv="CONTENT-TYPE" content="text/html; charset=UTF-8">
  <title>19gen15</title>
  <meta name="GENERATOR" content="OpenOffice 4.1.1  (Win32)">
  <meta name="AUTHOR" content="sergio ">
  <meta name="CREATED" content="20150131;9125500">
  <meta name="CHANGEDBY" content="Sergio Parenti">
  <meta name="CHANGED" content="20150723;12014594">
  <style type="text/css">
	<!--
		@page { margin: 2cm }
		P { margin-bottom: 0.21cm }
		A:link { so-language: zxx }
	-->
	</style>
</head>
<body dir="ltr" lang="it-IT">
<p style="font-weight: normal;" align="left"><br>
<br>
</p>
<p style="margin-bottom: 0cm; font-style: normal; font-weight: normal;"
 align="left">
Bologna, 8 gennaio 2015</p>
<p style="margin-bottom: 0cm; font-style: normal; font-weight: normal;"
 align="left">
<br>
</p>
<p style="margin-bottom: 0cm;" align="right"><font size="3">Agli amici
degli</font></p>
<p style="margin-bottom: 0cm; font-style: normal; font-weight: normal;"
 align="right">
<font size="3">Incontri Interdisciplinari</font></p>
<p style="margin-bottom: 0cm; font-style: normal; font-weight: normal;"
 align="left">
<br>
</p>
<p style="margin-bottom: 0cm; font-style: normal; font-weight: normal;"
 align="left">
<br>
</p>
<p style="page-break-before: auto;" align="left"><big><font
 face="Times New Roman, serif"><font size="3"><big>Carissimi,</big></font></font></big></p>
<p style="font-style: normal; font-weight: normal;" align="left"><big><font
 face="Times New Roman, serif"><font size="3"><big> ci
rivedremo <b>lune</b><b>dì 19 gennaio</b>, alle <b>ore 21</b>,
presso il Convento San Domenico, che ci ospiterà nella sua
“<b>sala rossa</b>”, cui si accede da Via San Domenico 1.</big></font></font></big></p>
<p style="font-style: normal; font-weight: normal;" align="left"><big><font
 face="Times New Roman, serif"><font size="3"><big> La
volta scorsa abbiamo proseguito la ricerca su</big></font></font></big></p>
<p style="font-style: normal;" align="center"><big><font
 face="Times New Roman, serif"><font size="3"><big><b>la
persona umana</b></big></font></font></big></p>
<p style="font-style: normal; font-weight: normal;" align="left"><big><font
 face="Times New Roman, serif"><font size="3"><big> approfondendo
la differenza tra S. Tommaso e S. Teresa Benedetta della Croce (Edith
Stein). Ora riprenderemo il dibattito dal punto di vista scientifico,
partendo da quanto avevamo discusso in novembre nell'incontro animato
dal dott. Giuseppe Rubino. </big></font></font>
</big></p>
<p style="font-style: normal; font-weight: normal;" align="left"><big><font
 face="Times New Roman, serif"><font size="3"><big> Un
cordiale saluto in attesa di rivederci </big></font></font>
</big></p>
<p style="font-style: normal; font-weight: normal;" align="left"><big><br>
<br>
</big></p>
<p style="font-style: normal; font-weight: normal; text-align: center;"><big><font
 face="Times New Roman, serif"><font size="3"><big> <i>fra
Sergio Parenti O.P.</i></big></font></font></big></p>
<p style="font-style: normal; font-weight: normal;" align="left"><font
 face="Times New Roman, serif"><font size="3">_____________________________________</font></font></p>
<p style="font-weight: normal;" align="left"><br>
<br>
</p>
<p style="font-weight: normal;" align="left"><br>
<br>
</p>
<p align="center"><b>Breve resoconto dell'Incontro Interdisciplinare
del 19 gennaio 2015</b></p>
<p align="center"><i>a cura di fra Sergio Parenti O.P.</i></p>
<p><br>
<br>
</p>
<p>PARENTI – Dobbiamo riprendere il dibattito più
generale iniziato a novembre, e che in dicembre abbiamo sospeso per
l'assenza del dott. Rubino.</p>
<p>RUBINO – Io vorrei porre due domande. Che differenza c'è
tra mente e coscienza? Che differenza c'è tra essere umano e
persona?</p>
<p>FRATTINI – Se c'è una differenza.</p>
<p>RUBINO – Io ci sono arrivato un po' casualmente. Non avevo
pregiudizi sulla questione dell'essere umano e della persona. Alla
fine mi sono accorto di aver trovato una differenza. Invece tra mente
e coscienza la differenza l'ho ottenuta dal mio apprendimento, dallo
studio. Se comincio a dire che l'essere umano è proveniente da
patrimonio genetico e patrimonio culturale umano, ho già una
definizione dell'essere umano. La cultura dipende in particolare
dalla madre, e attraverso la madre dal gruppo famiglia, e attraverso
questo dal gruppo società. Tutti gli studiosi danno grande
importanza alla questione della madre. Attraverso la sua affettività
la mamma nutre il bambino cerebralmente. La sensorialità
materna (calore, affettuosità, atteggiamento degli occhi)
modifica la micro morfologia del cervello. I neuroscienziati hanno
confermato quello che in altro modo la psicoanalisi già
sapeva.</p>
<p>FRATTINI – In che termini esattamente? La madre gli dà
degli strumenti? Uno che impara a suonare il violino, ovviamente,
modifica il cervello. Questo avviene anche nella base che viene dalla
madre.</p>
<p>RUBINO – L'apprendimento si coniuga con la genetica, che dà
la macro-morfologia, ma l'ambiente è in grado di attivare
certi effetti. Non viene modificato il gene, ma tutto ciò che
esce dal gene (l'espressione genica) può venire modificato in
funzione dell'ambiente.</p>
<p>CASADIO – Il genoma è umano e viene dal babbo e dalla
mamma. Poi lo sviluppo embrionale, anche nella fase prenatale, è
altamente influenzato dallo scambio ormonale con la mamma.</p>
<p>RUBINO – La trasformazione del cervello avviene anche dopo
la fase fetale.</p>
<p>CASADIO – Dopo la nascita l'ambiente si allarga.</p>
<p>DE RISO – Ma anche nell'utero materno il rapporto non è
solo ormonale: c'è l'influenza dell'ambiente (suoni, rumori,
ecc.).</p>
<p>RUBINO – Per quello che so, sì.</p>
<p>STIRPE – Quanto, di quello che il bambino fa, viene
dall'istinto?</p>
<p>RUBINO – Nell'enciclopedia psichiatrica non c'è la
parola “istinto”. La parola s'addice poco all'uomo. Fin
dagli albori il feto ha già capacità di apprendimento,
con una mente elementare sensibile a rumori, a variazioni
climatiche... Quanto c'è di apprendimento e quanto esprime
invece un programma geneticamente determinato? Non è facile
dirlo. Per questo ho iniziato citando Dante e l'importanza dei
genitori, che vogliono dire patrimonio genetico e apprendimento di
tipo affettivo.</p>
<p>GRAGNANO – Si potrebbe parlare di istinto in
contrapposizione a ciò che è volontario. C'è
anche l'aspetto volontario.</p>
<p>RUBINO – Per noi la volontà rientra nella sfera della
intenzionalità, della razionalità, della coscienza
(capacità di riflettere sul reale e se stesso, ed in
particolare capacità di potersi prefigurare il futuro sulla
scorta del passato: questo è solo dell'uomo, sia a livello
mentale sia a livello cerebrale). Un conto è la coscienza, un
conto invece è la mente.</p>
<p>GOZZOLI – La memoria?</p>
<p>RUBINO – La memoria non è solo parte della coscienza,
ma anche della mente.</p>
<p>FRATTINI – Ci sono vari tipi di memoria.</p>
<p>RUBINO – Prima della domanda sulla volontà, torniamo
alla mamma che tiene in braccio il suo bambino e gli comunica
affettività, emozioni, calore. Questa è la chiave di
crescita e di trasformazione del cervello e della mente del bambino.
La voce della mamma, la tonalità, a prescindere dalla parola,
cioè da quello che dice, è quello che conta. Questo
struttura il cervello del bambino e gli dà le immagini
iniziali: qualcuno parla di “engrammi”. Il bambino, poi,
organizzerà la sua mente in maniera ancora misteriosa. Il
passaggio dal cervello alle immagini, cioè alla mente, ancora
non lo conosciamo.</p>
<p>FRATTINI – Noi rischiamo di fare un errore: cosa si intende
con “mente”? Tu la distingui dal cervello, ma fino a che
punto?</p>
<p>RUBINO – Gli autori parlano di “mente-cervello”.
Poi qualcuno ne parla come di cervello solo, altri come di sola
mente. Ci sono vari punti di vista. Quello che ci interessa è
che questa affettività, che passa dalla mamma al bambino,
viene memorizzata. Una memoria affettiva. Gli autori che vanno oggi
per la maggiore hanno voluto superare la dicotomia storica,
filosofica, tra dimensione cognitiva e affettiva. Noi occidentali
abbiamo privilegiato l'aspetto cognitivo, trascurando la dimensione
affettiva della mente. Voglio sottolineare l'importanza
dell'affettività. L'incontro tra affettività e
“genetica”, come predisposizione all'umanità e
alla cognitività, è la novità di questi anni:
non esiste la separazione. Alcuni autori parlano della filosofia come
un errore madornale, con la benedizione di Cartesio che ha diviso res
cogitans da res extensa.</p>
<p>DE RISO – Nella filosofia antica greca ed in quella
orientale non era così. Però io mi chiedo: in Occidente
ci siamo trovati una categoria di persone, la nobiltà, dove i
bambini appena nati venivano dati a delle nutrici, e le madri
venivano viste a distanza. Questo fino a poco fa. Ricordo anche che
non si voleva che le madri prendessero in braccio i bambini da
piccolissimi. Però era dagli ambienti agiati che venivano gli
scienziati e gli intellettuali. Come la mettiamo?</p>
<p>STIRPE – Se l'affettività manca, o non c'è la
mamma, che cosa succede?</p>
<p>RUBINO – Abbiamo dei problemi: i ragazzi da grandicelli
possono andare incontro a “malattie mentali”, anche se
qualcuno contesta questo nome.</p>
<p>GRAGNANO – Come si gestisce l'affettività? Forse va
educata, non lasciata a ruota libera. Poi mi viene in mente un testo
di Romano Guardini (<i>La vita della fede</i>): normalmente prima c'è
la conoscenza, poi c'è l'amore, perché per tendere ad
un bene devo conoscerlo; in realtà l'amore viene anche prima
della conoscenza, perché è condizione della conoscenza;
normalmente si dice che l'amore è cieco, invece è
l'egoismo che è cieco, perché io amo l'immagine di te
che serve a me; l'amore vero si preoccupa di conoscere. In questo mi
ritrovo nel fatto che la dimensione affettiva è l'ambiente
della conoscenza.</p>
<p>RUBINO – Ha centrato il problema. Ci sono tanti modi per
amare il proprio figlio, anche se viene affidato. L'importante è
averlo in mente e nel cuore, ed il bambino lo coglierà. Per le
donne diventa molto importante, all'atto del concepimento, amare il
proprio compagno: il primo concepimento lo hai nella mente della
donna ed ha a che fare con il lasciare spazio nella propria mente al
terzo, all'altro. L'atto fisico viene dopo. La dimensione affettiva è
prioritaria alla conoscenza, perché se non hai questo amore
non puoi conoscere. L'amore narcisistico dice: amo te perché
sei un'immagine di me. L'amore vero ama nella misura in cui uno si
stacca da se stesso e si proietta sull'altro. In gioco c'è
anche l'odio, l'anaffettività della mamma.</p>
<p>BERTUZZI – Oltre agli aspetti toccati, un altro è
fondamentale per capire il rapporto mente-coscienza. La coscienza è
quell'aspetto della vita affettiva e mentale che pone queste realtà
in rapporto con l'io, con il soggetto che sviluppa la propria vita
affettiva e conoscitiva. L'aspetto completo della vita affettiva è
il sentimento, che aggiunge al fatto affettivo e cognitivo la
consapevolezza di quello che avviene. Questo è l'aspetto
sottolineato dalla “empatia” di Edith Stein. La capacità
di interiorizzare gli atti della conoscenza e dell'affettività
sviluppa la persona come essere cosciente. L'importante è non
tanto studiare i meccanismi dell'affettività o della
conoscenza, ma il ruolo che ha il soggetto nella elaborazione di
questi meccanismi. La verità è la capacità di
riflettere, del soggetto, sulla conoscenza che ha.</p>
<p>DE RISO – L'affettività parte dal contatto fisico,
dal calore. Non è la stessa cosa il contatto con chi è
madre e con un'altra donna. Il contatto col seno materno non può
essere sostituito dal biberon, che una volta aveva pure una parte
dura.</p>
<p>RUBINO – Questo è fondamentale. Ma il seno appartiene
ad una mamma che ha una mente, un'affettività: l'importante è
che l'affettività della mamma, attraverso il seno, giunga al
bambino. La questione della nutrice è un punto interrogativo.
Affettività e premesse cognitive vanno di pari passo. Per cui,
quando arriviamo alla nostra coscienza, dobbiamo prima essere
arrivati alla nostra mente. A due anni non abbiamo la coscienza. La
coscienza è una capacità, un potere, che va e viene
anche nel corso della giornata. Nella disattenzione o sotto droga la
coscienza è diversa, anche se abbiamo sempre una mente.</p>
<p>FRATTINI – Perché a due anni non c'è?</p>
<p>RUBINO – Perché riteniamo indispensabile aver
sviluppato l'ippocampo, che è sede delle memorie
autobiografiche.</p>
<p>FRATTINI – I miei nipoti di un anno hanno coscienza, anche
se non memoria. Sanno che cosa volere.</p>
<p>RUBINO – Può essere un barlume di coscienza, così
come hanno una memoria. Ma la coscienza è una capacità.</p>
<p>SCIR<font face="Times New Roman, serif">È</font> –
<font face="Times New Roman, serif">Ogni bambino è bello per
sua madre: nell'osservare i bimbi gioca anche l'affettività
dell'osservatore. Siamo di parte. Inoltre un tempo c'era necessità
di accorciare i tempi di realizzazione della coscienza, mentre oggi,
se si comportano male a 40 anni, diamo la colpa allo schiaffone dato
dalla mamma quando avevano due anni. Un monello può cambiare
se trova un suo interesse e diventare un'altra persona. Ma tutto ciò
non lo si può programmare, altrimenti faremmo i campi di
concentramento e uno dovrebbe diventare quello che vogliono gli
altri.</font></p>
<p><font face="Times New Roman, serif">BERTUZZI – Non ho capito
bene che cosa si intende per coscienza. Che cos'è che si
acquisisce col tempo? Io vedo la coscienza legata alla consapevolezza
di quello che si pensa e si dice, ed alla responsabilità di
quello che si fa: non ci sono solo sentimenti e affettività.</font></p>
<p><font face="Times New Roman, serif">FRATTINI – I bambini non
hanno coscienza? Un mio nipote che non aveva ancora due anni, nel
box, provava a tirarsi su per stare in piedi e non ci riusciva e io
vedevo la stizza che provava. Dunque c'è coscienza e
percezione di ciò che si vuole.</font></p>
<p><font face="Times New Roman, serif">DE RISO – Qualcosa del
genere l'ho visto in una tartaruga.</font></p>
<p><font face="Times New Roman, serif">RUBINO – Gli animali
hanno la mente (non dico coscienza)?</font></p>
<p><font face="Times New Roman, serif">GRAGNANO – La coscienza
è il sapere di sapere, ed è una delle prove della
immaterialità dell'anima. Si tratta di un atto, non di una
capacità. Posso farlo o meno, può essere imperfetto
come quello di un bambino oppure molto cosciente. Ma
l'autotrasparenza è segno di immaterialità, di un
livello diverso da quello sensoriale. Posso parlare di mente come
capacità di conoscere ed interagire con l'ambiente, ma la
capacità di conoscere e sapere di conoscere, sicuramente, non
è animale.</font></p>
<p><font face="Times New Roman, serif">RUBINO – Quindi c'è
una mente che registra il mio rapporto con l'ambiente, che può
essere nell'animale, e che nello stesso animale può avere
apparenze di intenzionalità, ed anche nel bambino, come
nell'esempio della stizza del bambino che vuole tirarsi su.</font></p>
<p><font face="Times New Roman, serif">PARENTI – Mi pare che
abbiamo spesso precomprensioni di tipo riduzionista, come quelli che
identificano la conoscenza degli animali con trasformazioni chimiche
o elettriche. Per conoscere intendo una assimilazione rispettosa (non
distruggo l'oggetto, pur possedendolo). Aristotele dà una
dimostrazione propria della non riflessività della causa
movente (e chi assimila ha un aspetto anche di efficienza) all'inizio
del settimo libro della Fisica. Questa dimostrazione è molto
difficile, non l'ho capita, e nemmeno Avicenna e Averroè la
capirono. San Tommaso dice che invece è la dimostrazione
“propter quid”. In parole povere, ne andrebbe di mezzo la
continuità della grandezza del moto. In ogni caso, prima di
mettermi ad ascoltare chi vuol parlare di autocoscienza con una
visione riduzionista del conoscere, vorrei che mi spiegasse come può
una mano stringere se stessa.</font></p>
<p><font face="Times New Roman, serif">STIRPE – Gli animali
hanno certamente una mente e capiscono qualche cosa. Avevamo una
gatta che, quando aveva rubato qualcosa, spariva per qualche giorno.</font></p>
<p><font face="Times New Roman, serif">GOZZOLI – C'era un cane
che, quando sapeva di aver fatto qualcosa che non doveva, si
autocastigava, entrando nel canile e mettendosi in fondo.</font></p>
<p><font face="Times New Roman, serif">RUBINO – Volevo arrivare
al fatto che l'uomo ha qualcosa in più dell'animale.</font></p>
<p><font face="Times New Roman, serif">GRAGNANO – Dal punto di
vista filosofico è la materia che mette dei limiti all'anima.
Dal meno non può venire il più. Non è dalla
complessità della materia che viene lo spirito. C'è già
lo spirito, che non riesce ad esprimere tutta la ricchezza umana
perché fisicamente non è ancora maturo. La ricchezza
sta dalla parte della forma, della natura.</font></p>
<p><font face="Times New Roman, serif">BERTUZZI – La coscienza,
radice della responsabilità, può non essere perfetta.
Ci sono limiti alla responsabilità umana, ma non possiamo dire
che, se non è piena, allora non c'è.</font></p>
<p><br>
<br>
</p>
</body>
</html>
