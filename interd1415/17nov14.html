<!DOCTYPE HTML PUBLIC "-//W3C//DTD HTML 4.0 Transitional//EN">
<html><head>
	<meta http-equiv="CONTENT-TYPE" content="text/html; charset=windows-1252">
	
	<title></title><meta name="GENERATOR" content="OpenOffice 4.1.1  (Win32)">
	<meta name="AUTHOR" content="sergio ">
	<meta name="CREATED" content="20141126;15472100">
	<meta name="CHANGEDBY" content="Sergio Parenti">
	<meta name="CHANGED" content="20150722;12110185">
	<style type="text/css">
	<!--
		@page { margin: 2cm }
		P { margin-bottom: 0.21cm }
		A:link { so-language: zxx }
	-->
	</style></head>

<body dir="ltr" lang="it-IT">
<p style="margin-bottom: 0cm; font-style: normal; font-weight: normal;" align="left">
Bologna, 9 novembre 2014</p>
<p style="margin-bottom: 0cm; font-style: normal; font-weight: normal;" align="left">
<br>
</p>
<p style="margin-bottom: 0cm;" align="right"><font size="3">Agli amici
degli</font></p>
<p style="margin-bottom: 0cm; font-style: normal; font-weight: normal;" align="right">
<font size="3">Incontri Interdisciplinari</font></p>
<p style="margin-bottom: 0cm; font-style: normal; font-weight: normal;" align="left">
<br>
</p>
<p style="margin-bottom: 0cm; font-style: normal; font-weight: normal;" align="left">
<br>
</p>
<p style="page-break-before: auto;" align="left"><font face="Times New Roman, serif"><font size="3">Carissimi,</font></font></p>
<p style="font-style: normal; font-weight: normal;" align="left"><font face="Times New Roman, serif"><font size="3">	ci
rivedremo <b>lune</b><b>dì 17 novembre</b>, alle <b>ore 21</b>,
presso il Convento San Domenico, che ci ospiterà nella sua
“<b>sala rossa</b>”, cui si accede da Via San Domenico 1.</font></font></p>
<p style="font-style: normal; font-weight: normal;" align="left"><font face="Times New Roman, serif"><font size="3">	La
volta scorsa abbiamo deciso l'argomento da trattare nel prossimo
anno. Dopo un lungo dibattito, abbiamo scelto:</font></font></p>
<p style="font-style: normal;" align="center"><font face="Times New Roman, serif"><font size="3"><b>la
persona umana.</b></font></font></p>
<p style="font-style: normal; font-weight: normal;" align="left"><font face="Times New Roman, serif"><font size="3">	Animerà
la prima serata il <b>dott. Giuseppe Rubino</b>, che ci manda una
breve riflessione come spunto di partenza. Penso che servirà a
dare motivi di ricerca da molti punti di vista, non solo strettamente
scientifici. Lo ringrazio a nome di tutti.	</font></font></p>
<p style="font-style: normal; font-weight: normal;" align="left"><font face="Times New Roman, serif"><font size="3">	Un
cordiale saluto in attesa di rivederci</font></font></p>
<p style="font-style: normal; font-weight: normal;" align="left"><br><br>
</p>
<p style="font-style: normal; font-weight: normal; text-align: center;"><font face="Times New Roman, serif"><font size="3">					<i>fra
Sergio Parenti O.P.</i></font></font></p>
<p align="left"><b>__________________________________________________________________________</b></p>
<p align="center"><br><br>
</p>
<p align="center"><b>Breve resoconto dell'Interdisciplinare del 17
novembre 2014</b></p>
<p style="margin-left: 80px;" align="center"><i>a cura di fra Sergio Parenti O.P.</i></p>
<p><br><br>
</p>
<p>RUBINO - “ Com'io al piè de la sua tomba fui,
guardommi un poco, e poi, quasi sdegnoso, mi domandò: - chi
fuor li maggior tui - ? ” ( Dante, <i>Inferno</i>, Canto X ).
Come se per una corretta focalizzazione dell'altro o dell'oggetto
della conoscenza fosse necessario risalire alla genitorialità.</p>
<p>Noto che il dizionario della lingua italiana rimanda la
definizione di persona a 1) essere umano in quanto tale e a 2) essere
umano in quanto membro della società, dotato di particolari
qualità, investito di specifiche funzioni. Essere umano è
quindi il denominatore comune delle due definizioni.</p>
<p>A chi la genitorialità dell'essere umano? Alla biologia e
alla cultura, mi sembra di poter affermare.</p>
<p>Sappiamo ormai per certo il ruolo della genetica sugli apparati
dell'organismo e sul cervello in particolare. La macromorfologia
cerebrale è strettamente dipendente dal programma genetico, ma
la micromorfologia, ovvero l'organizzazione e la maturazione delle
funzioni neurali, secondo le ultimissime ricerche, è
dipendente dall'ambiente e dai processi di apprendimento, in
particolare dalla qualità delle emozioni e dei sentimenti in
gioco nelle relazioni di quell'essere. E ciò fin dall'epoca
fetale e neonatale. Cito Damasio: “ I repertori dei circuiti
neuronali inizialmente messi a disposizione dal genoma sono quindi
modificati di conseguenza.” (<i>Il sé viene alla mente</i><span style="font-style: normal;">,
Adelphi, </span>2012, pag. 33). 
</p>
<p>Da qui l'importanza della relazione diadica madre bambino,
all'interno di un contesto familiare e differenziato, e l'importanza
della società, il cui respiro coinvolge il piccolo gruppo
familiare e quindi l'essere in via di umanizzazione.</p>
<p>Fantasticando un po', ma senza nulla togliere al paradigma
scientifico, mi pare di intravvedere il simbolico “paterno”
sotto forma di esperienza, qualità delle relazioni, cultura,
nella funzione fecondante il simbolico “materno”, la
genetica e il suo cervello. Il prodotto di questa fecondazione è
la creazione della mente che diventa abitante dell'essere: l'essere
umano. Questo accade intorno alla seconda metà del periodo
fetale.</p>
<p>Essa è una mente già all'inizio profondamente
diversa da quella animale in forza della propria genitorialità,
una mente-cervello che traduce sensorialità in percezioni, che
elabora catene di significanti, che costruisce memorie ecc. Non è
ancora provvista di coscienza e autoriflessione, ma, in forza di
questo incessante lavorio, si candida a quel qualificante obbiettivo.</p>
<p>C'è di più: la qualità delle relazioni, che
si fonda come dicevamo prima sull'insieme delle comunicazioni
affettive inconsapevoli e inconsce, per lo più non verbali
nell'hic et nunc di un contesto pur determinato culturalmente,
storicamente e filogeneticamente, diventa una caratteristica
squisitamente individuale e struttura il cervello del singolo,
generando proprio quella mente di quel preciso individuo. Questa
mente condizionerà a sua volta il peculiare stile di fare
esperienza, la cui rielaborazione porterà ulteriori
ristrutturazioni alle reti neurali (micromorfologia ) del proprio
cervello. 
</p>
<p>All'interno di questo percorso simbolopoietico tuttora
inconsapevole emerge lentamente la capacità di coscienza: uno
stato della mente in cui vi è una conoscenza privata e
personale della propria esistenza, quest'ultima contestualizzata
rispetto all'ambiente. L'esser umano, così, diventa persona.
Per cui persona è: mente, o meglio uno stato della mente
<i>particolare</i><i><b>,</b></i> arricchito dalla percezione del
particolare organismo in cui la mente sta operando, una mente che ha
conoscenza dell'ex-sistere, cioè sa fare una valutazione di
oggetti ed eventi che stanno fuori o dentro al proprio processo di
conoscenza.</p>
<p>Con l'ulteriore acquisizione del linguaggio e del ragionamento, e
con il completamento delle memorie, la persona si appresta al proprio
viaggio o meglio ad entrare nel palcoscenico della vita, ma anche nel
mistero dell'aldilà, come attore provvisto di maschera, che
può fare la parte di un altro senza perdere la propria
individualità. (“Phersu” indi “phersuna”,
da cui “persona”, erano personaggi mascherati sulle
iscrizioni tombali etrusche).</p>
<p>In questo senso la persona o meglio i 7 miliardi di persone
diventano attori e tutti protagonisti del loro destino, persone in
quanto potenti di assumere la maschera per la recita individuale e
“personare” (ulteriore interpretazione etimologica) la
propria voce e la propria parola verso l'immancabile altro. Potenti
sì, ma anche suscettibili di perderla o temere di perderla, la
propria maschera, o di frantumarla. La malattia mentale o le varianti
individuali, se altri così preferiscono, possono essere
compagne della nostra esistenza. Esse ci interrogano intorno alla
dialettica determinismo-libero arbitrio, lasciandoci per ora con
risposte parziali, ma in un futuro con qualcosa di più, nella
misura in cui la scienza chiarirà ulteriormente la
genitorialità dell'essere umano e della persona.</p>
<p>Mi pare di intravedere così lo spazio di libertà
dell'uomo, che è uno spazio virtuale tra le facce delle
potenti catene deterministiche e le sottili, tenaci produzioni
affettive della persona, uno spazio virtuale penetrabile con
passione, ovvero con quella dimensione mentale che è supporto
ed in continuità con la la coscienza, senza antinomie (su
questo punto gli esperti di varie discipline si stanno confrontando).</p>
<p>Mi pare inoltre che alle domande della vita si debbano offrire
personalmente dei responsi.</p>
<p>E allora la responsabilità, attingendo dalla coscienza
razionalità e volontà, diventa un ulteriore metodo per
adire, completare e trasformare qualitativamente quello spazio di
libertà che spesso con illusoria onnipotenza ci attribuiamo.</p>
<p>Ho sintetizzato moltissimo dei temi che mi stavano a cuore.
Partendo dalla conoscenza del cervello e della mente, ho cercato di
risalire al concetto di essere umano ed a qualcosa di più, che
è la persona. La persona, in forza di questa coscienza e di
questa maschera che gli permette di essere attore e protagonista, è
l'uomo come si pone nei confronti di questa dialettica tra
determinismo (è condizionato dalla storia precedente di
apprendimenti oltre che dai propri geni) e quello che può
essere la relazione con gli altri, che suscita dentro di lui affetti,
sentimenti e motivazioni ad entrare nel palcoscenico della vita e
fare i conti con il proprio destino, anche con l'al di là.</p>
<p>PETERNOLLI – Avrei da chiedere una sola cosa sulla frase:
“L'essere umano così diventa persona.”. Essere
persona è essere tale fin dall'inizio della propria storia,
altrimenti chi perde o non ha ancora tali potenzialità tipiche
della persona, dovrebbe essere escluso da questa definizione.</p>
<p>GOZZOLI – La terminologia nel dibattito è questa.
Dicono che non è più persona, ma organismo biologico
vivente.</p>
<p>RUBINO – La sua osservazione è fondamentale.</p>
<p>PARENTI – Abbiamo sempre detto che l'età della
ragione è attorno ai 7 anni: prima non è responsabile.
Ma questo non vuol dire che ammazzare un bambino sia come ammazzare
un pollo o un coniglio. Però nel caso dell'aborto e
dell'eutanasia lo si dice. L'unico argomento che frena è
quello dell'eredità: quando si discuterà dell'eredità
degli embrioni congelati ci sarà da ridere. Perché la
nostra concezione del diritto nasce dagli interessi dei mercanti,
quindi il denaro non si tocca. Si dice che la colpa del genitore non
deve ricadere sul figlio, ma se il babbo ha perso al gioco il
patrimonio di famiglia, il figlio resta povero e peggio per lui. Il
sacro è il denaro. Si diceva che, poiché la donna ricca
poteva andare in Svizzera per abortire e quella povera no, si doveva
liberalizzare l'aborto. Tutti sanno che i ricchi, in prigione,
trovano modo di passare ad una clinica e poi agli arresti
domiciliari. Ma non si ammette che si possa liberalizzare il furto.
La Chiesa non ha mai accettato il diritto di proprietà come
“ius utendi et abutendi”, ma noi lo intendiamo così.</p>
<p>RUBINO – Ho tirato fuori la genitorialità perché
genetica e cultura sono due prodotti che si fecondano e danno
l'essere umano. Dell'essere umano possiamo poi dire che è
sacro. L'uomo non è solo un prodotto biologico, ma anche di
cultura. Questo lo si scopre anche dalle neuroscienze: il feto è
un essere umano che ha già un rapporto con la mamma. Poi c'è
un secondo punto. Il cervello si organizza a formare una mente già
in età fetale. Ad un certo punto questa organizzazione mentale
sortisce in una squisitezza della mente che si chiama “coscienza”:
capacità di saper riflettere su di sé, di saper
distinguere il fuori dal dentro, di saper rappresentarci al mondo e
anche di nasconderci al mondo (ecco una libertà), lì
abbiamo la persona. La persona è qualcosa in più
dell'essere umano, nel senso che ha questa capacità di
rappresentarsi e rappresentare quello che vuole e di porsi in
relazione con gli altri, come dice la seconda definizione del
dizionario. La coscienza è un arricchimento rispetto
all'essere umano.</p>
<p>CASADIO – Tu fai riferimento all'autocoscienza, che
trascende la coscienza. Molto è stato scritto sulla coscienza.
Se la coscienza diventa un circuito di neuroni che comunicano
attraverso i neurotrasmettitori, in qualche modo si hanno forme
primordiali anche negli animali e si arriva a forme di coscienza che
puoi misurare. Tu fai riferimento all'autocoscienza.</p>
<p>RUBINO – Non ho voluto addentrarmi più di tanto. Per
la coscienza ho preso da Damasio.</p>
<p>CASADIO - “L'essere umano diventa persona”: da un
punto di vista cristiano “è” persona, non
“diventa”. Suggerirei di chiamare la coscienza che
qualifica l'essere umano “autocoscienza”.</p>
<p>RUBINO – Sono d'accordo.</p>
<p>PARENTI – L'uso della ragione arriva a 7 anni: questo non
vuol negare che prima sia persona. Uno è persona perché
è un individuo di specie umana. Non è una potenzialità
passiva come un pezzo di ferro che potrebbe diventare un coltello. <font face="Times New Roman, serif">È</font>
<font face="Times New Roman, serif">una potenzialità attiva di
chi si sta costruendo, per la sua natura, non per l'azione
dall'esterno di un fabbro. Se io prendo come distintivo il termine
finale (autocoscienza, uso della ragione), salta fuori che il bambino
prima dei 7 anni non è persona, che chi è in coma non è
persona... C'è l'obiezione che tagliando a metà
l'embrione si hanno due gemelli. Ma all'inizio c'è la
totipotenza: l'embrione diventa genitore di due figli: c'è una
generazione non sessuata. Se l'ontogenesi ricalca la filogenesi mi
pare normale che ci sia, all'inizio, la totipotenza.</font></p>
<p><font face="Times New Roman, serif">PETERNOLLI – Già
nella vita intra-uterina il comportamento umano è diverso da
quello animale. I cristiani si domandarono quale fosse l'origine
dell'uomo. Negando che sia derivazione dell'anima dei genitori;
negando che sia emanazione (scintilla divina che poi torna...);
negando che ci sia una creazione simultanea di tutte le anime
all'inizio o nel corso della creazione, negando anche che sia solo
evoluzione della materia; ammettendo l'autonomia dalla materia e
dalla corporeità e l'auto-sussistenza dell'anima, resta alla
fine che l'uomo non può derivare dal basso, dal mondo fisico,
in modo evolutivo. C'è la genitorialità umana, ma c'è
anche una genitorialità divina. Questo ci aiuta a capire la
realtà umana.</font></p>
<p><font face="Times New Roman, serif">PARENTI – Ho una
difficoltà. Io vengo da generazione, ma non soltanto da
generazione. Uno dice allora che l'anima non è prodotta
dall'evoluzione. Però io non intendo l'anima legata alla
persona, ma metto l'individuazione legata alla materia. Per cui mi
ritrovo a dire che io sono io perché sono nato da quello
spermatozoo e quell'ovulo. Il mio essere persona implica l'essere un
corpo, e l'ordine al corpo resta quello che distingue un'anima
dall'altra.</font></p>
<p><font face="Times New Roman, serif">ANTONIONI – Ma l'anima
rimane individuale?</font></p>
<p><font face="Times New Roman, serif">PARENTI – Rimane
individuale, ma non è persona. Così San Tommaso
d'Aquino, ma anche tanti altri, anche prima di lui. Si tratta
dell'ordine al corpo che deve risorgere. Sant'Agostino diceva che non
si può separare la natura dell'uomo dalla sua corporeità.
Questo è stato perso dalla filosofia moderna, che ha
esasperato la posizione della scuola francescana, ponendo due
sostanze autonome tali che l'una pilota l'altra: torna possibile la
metempsicosi, si torna a Platone... Hanno voluto ricominciare da
capo, come se noi volessimo ripartire da zero con le scienze: non
saremmo capaci nemmeno di fabbricare un bottone.</font></p>
<p><font face="Times New Roman, serif">STIRPE – Secondo lei
quando comincia la persona?</font></p>
<p><font face="Times New Roman, serif">PARENTI – Come inizia ad
esserci un individuo di specie umana, al momento dell'unione dei
patrimoni genetici.</font></p>
<p><font face="Times New Roman, serif">STIRPE – Un uovo
fecondato, per me, è una cellula.</font></p>
<p><font face="Times New Roman, serif">PARENTI – Ma la cellula
è parte di un organismo, mentre quella cellula lì è
tutto l'organismo e costruisce le sue parti. Ha la capacità di
differenziarsi, moltiplicarsi differenziando le funzioni, crescendo,
difendendosi dagli attacchi, riparando i guasti... Col passar degli
anni finisce la differenziazione, però si continua a crescere.
Verso i 21 anni si smette di crescere, però c'è un
giovane robusto che si difende bene. Poi si comincia a perdere...</font></p>
<p><font face="Times New Roman, serif">STIRPE – Se non ci si è
arrivati, ci si arriverà: uno prende una cellula adulta, la
riporta allo stato di uovo fecondato: ha fatto un'altra persona
secondo lei?</font></p>
<p><font face="Times New Roman, serif">PARENTI – Sì.</font></p>
<p><font face="Times New Roman, serif">STIRPE – Allora anche la
cellula adulta andrebbe considerata una persona, perché ha la
specialità di essere...</font></p>
<p><font face="Times New Roman, serif">PARENTI – Viene
riportata, non lo fa da sola.</font></p>
<p><font face="Times New Roman, serif">STIRPE – L'embrione
fecondato diventa uovo da solo?</font></p>
<p><font face="Times New Roman, serif">PARENTI – Abbiamo
bisogno dei genitori (anche la cellula adulta ne ha bisogno), ma la
placenta, ad esempio, la fa l'embrione.</font></p>
<p><font face="Times New Roman, serif">STIRPE – La fanno tutti
e due.</font></p>
<p><font face="Times New Roman, serif">PARENTI – L'embrione del
canguro esce dall'utero, si arrampica su per la pelliccia della madre
ed entra nel marsupio. Ha una sua autonomia. L'individuo di specie
umana è persona. Se io riesco a ricostruire quelle condizioni
in cui in natura avviene la generazione, io mi troverò ad
avere un embrione umano. Un domani forse riusciranno a riprogrammare
una cellula riportandola allo stato di embrione, clone del genitore.</font></p>
<p><font face="Times New Roman, serif">CASADIO – L'uomo di
Neanderthal era persona?</font></p>
<p><font face="Times New Roman, serif">PARENTI – Per me, sì.</font></p>
<p><font face="Times New Roman, serif">STIRPE – Se uno
distruggesse un ovolo fecondato, commetterebbe un omicidio?</font></p>
<p><font face="Times New Roman, serif">PARENTI – Sì. Per
San Tommaso d'Aquino, prima del terzo mese, non era omicidio. Però
se rubo delle azioni che stanno crescendo di valore, non rubo solo il
valore che avevano quando furono comprate. Così se uccido uno
che di suo sta diventando uomo, per Tommaso era il peccato più
grave dopo l'omicidio. Si sbagliava. Doveva fare eccezione per Gesù,
che era uomo fin dal concepimento. Aveva ragione il Beato Duns Scoto.
Anche se sbagliava la scuola francescana nel sostenere la
molteplicità delle forme sostanziali.</font></p>
<p><font face="Times New Roman, serif">RUBINO – La specie umana
non può identificarsi solo con una specie biologica. Il frutto
del concepimento maschio-femmina è un derivato di geni e
cultura. C'è una storia in quell'ovulo. Lo si vede in forza di
ciò che avviene nei mesi successivi. </font>
</p>
<p><font face="Times New Roman, serif">PARENTI – Tu dici che
fin dal primo momento l'uomo è orientato in quelle che saranno
le sue capacità di apprendere e relazionarsi?</font></p>
<p><font face="Times New Roman, serif">RUBINO – Sì. Ho
detto che l'essere umano diventa persona quando c'è la
coscienza. Nel senso che la persona, la maschera, è un potere
in più che l'essere umano porta. Ripensandoci, posso tradurre
che persona è anche fin dal primo momento. Ma questo
indipendentemente da un fattore religioso, a meno che inconsciamente
io traduca in scienza una mia cultura religiosa.</font></p>
<p><font face="Times New Roman, serif">CASADIO – Questo ricorda
la storia del lamarkismo. Il tuo discorso è applicabile alla
drosofila che, acquisito un certo comportamento, lo trasmette alla
prole. Se una certa specie di uccellini si comporta in un modo
anziché in un altro, perché non chiamare cultura anche
questo? Se cultura è acquisire tramite discendenza un certo
tipo di comportamento, questo è comprovato di molte specie
animali. La differenza specifica di persona è arduo farla
emergere dal substrato biologico, dal DNA.</font></p>
<p><font face="Times New Roman, serif">ANTONIONI – La
differenza specifica è “razionale”.</font></p>
<p><font face="Times New Roman, serif">RUBINO – Penso che
cultura sia una qualità della mente che opera, ad esempio il
modo di gestire il proprio corpo e l'utero da parte di una donna:
l'affettività, i sentimenti.</font></p>
<p><font face="Times New Roman, serif">CASADIO – Che cosa ne
sapete del rapporto affettivo dell'elefante per l'elefantino?</font></p>
<p><font face="Times New Roman, serif">SCIRÈ –
L'affettività è caratteristica dell'essere umano o di
tutti i viventi? Per me il legame affettivo è diverso dal
legame di un animale ed il suo cucciolo.</font></p>
<p><font face="Times New Roman, serif">RUBINO – L'uomo ha
l'aspetto della coscienza che cambia tutto.</font></p>
<p><font face="Times New Roman, serif">SCIRÈ – L'animale
trasmette un comportamento portato alla sopravvivenza, nell'umano la
componente emozionale nasce ancor prima della nascita, da tutte
quelle interazioni che la madre vive dal momento che viene concepito
il bambino. I meccanismi della mente vengono studiati
indipendentemente dalle componenti caratteristiche della specie.</font></p>
<p><font face="Times New Roman, serif">PARENTI – Il prof.
Giuseppe Minelli ci spiegava come gli insetti in generale abbiano una
programmazione intelligentissima, ma rigida. Se uno cambia un poco la
situazione rendendo inutile quella programmazione, loro continuano ad
eseguirla. Non hanno spazio di libertà per l'apprendimento. Il
ragno fa una tela che è un capolavoro di ingegneria. Ma se lo
interrompo per un'ora e poi lo rimetto, lui prosegue da dove sarebbe
arrivato se non l'avessi interrotto, facendo una tela che non serve.
Gli animali superiori, ad esempio un topolino, hanno invece lo spazio
per l'apprendimento: il loro sistema nervoso ha delle
indeterminazioni che l'apprendimento determina. Per analogia, io dico
che l'uomo deve avere un apprendimento ancora maggiore. In morale si
dice che quando le passioni legano la fantasia, di cui l'intelletto
ha bisogno per giudicare, io vedo solo certi aspetti: ho le idee
fisse. Ad esempio vedo tutti nemici. E prendo decisioni “fuori
dai coppi” [espressione bolognese per indicare la follia]. Quando siamo arrabbiati facciamo cose che poi,
finita l'arrabbiatura, ci pentiamo di aver fatto. Se devo cercare ciò
che caratterizza biologicamente l'uomo, cercherò una
indeterminazione, non una maggior determinazione: spazi di libertà
superiori a quelli che può avere un animale. Mons. Facchini,
per distinguere l'uomo da un umanoide, usa l'intenzionalità:
un conto è che usi uno strumento (lo fa anche uno scimpanzé),
un conto è che faccia una fabbrica di strumenti: homo habilis
sarebbe già un uomo.</font></p>
<p><font face="Times New Roman, serif">CASADIO – C'è il
ruolo del linguaggio. Il bambino cresciuto con i lupi non è
recuperabile.</font></p>
<p><font face="Times New Roman, serif">PARENTI – Si fa
impazzire anche un adulto pluri-laureato, isolandolo completamente.</font></p>
<p><font face="Times New Roman, serif">PIFFERI – L'epigenetica,
cioè l'effetto dell'ambiente, diventa un patrimonio. L'animale
apprende e trasmette. Non certo come homo sapiens. La consapevolezza
deriva dall'organizzazione del cervello? Ammesso di riuscire a
spiegare tutta la dinamica a livello meccanico, il problema rimane
sempre. Cos'è che mi fa consapevole di me stesso e
responsabile? Il tutto mi dà caratteristiche che nessuna delle
parti può avere. Più aumentano i gradi di libertà
(chimicamente: i legami), più aumentano le valenze funzionali
che posso acquisire, nell'inorganico. Se torno al cervello: anche
quando ho ben spiegato tutti i meccanismi, come faccio ad arrivare a
questa qualità del pensiero che non può essere la somma
delle parti? Più aumenta l'ordine, più aumenta la
possibilità funzionale.</font></p>
<p><br><br>
</p>
</body></html>