<!DOCTYPE HTML PUBLIC "-//W3C//DTD HTML 4.0 Transitional//EN">
<html><head>
  <meta http-equiv="CONTENT-TYPE" content="text/html; charset=windows-1252">
  
  <title></title><meta name="GENERATOR" content="OpenOffice.org 2.2  (Win32)">
  <meta name="AUTHOR" content="Sergio Parenti">
  <meta name="CREATED" content="20111011;17183700">
  <meta name="CHANGEDBY" content="Sergio Parenti">
  <meta name="CHANGED" content="20120326;11471067">
  <style type="text/css">
	<!--
		@page { size: 21cm 29.7cm; margin: 2cm }
		P { margin-bottom: 0.21cm }
	-->
	</style></head>

<body dir="ltr" lang="it-IT">
<p>Bologna, 31 maggio 2011</p>
<p><br>
<br>
</p>
<p align="right">Agli amici degli</p>
<p align="right">Incontri Interdisciplinari</p>
<p><br>
<br>
</p>
<p>Carissimi,</p>
<p> Ci rivedremo <b>giove</b><b>dì 9 giugno</b>, alle <b>ore
21</b>, presso il Convento San Domenico, che ci ospiterà nella
sua “<b>sala rossa</b>”, cui si accede da Via San
Domenico 1.</p>
<p> Il nostro <font face="Times New Roman, serif"><span style="font-style: normal;"><span style="">incontro
continuerà quello della volta scorsa, sul tema:</span></span></font></p>
<p align="center"><b>libero arbitrio e libertà di scelta</b></p>
<p><font face="Times New Roman, serif"><span style="font-style: normal;">
e
sarà ancora animato dalla </span></font><font face="Times New Roman, serif"><span style="font-style: normal;"><b>prof.
Antonietta De Riso</b></span></font><font face="Times New Roman, serif"><span style="font-style: normal;">,
che ringrazio a nome di tutti.</span></font></p>
<p> </p>
<p><br>
<br>
</p>
<p><span style="font-style: normal;"> </span><font face="Times New Roman, serif">Un
cordiale arrivederci a presto</font></p>
<p><br>
<br>
</p>
<p> <i>Fra Sergio Parenti O.P.</i></p>
<p><br>
<br>
</p>
<p align="center">______________________________________________________________________________</p>
<p><br>
<br>
</p>
<p style="margin-bottom: 0cm;" align="center"><b>Breve resoconto
dell'interdisciplinare del 9 giugno 2011</b></p>
<p style="margin-bottom: 0cm;" align="center"><i>a cura di fra Sergio
Parenti O.P.</i></p>
<p style="margin-bottom: 0cm;"><br>
</p>
<p>DE RISO - La libertà è poter negare un determinismo
insito nella scelta. L'altra volta avevamo visto che il volere di ciò
che facciamo è inscrivibile in un vissuto che interagisce con
il tempo ed il luogo nel quale ci siamo formati (la volontà
non è avulsa dalle modalità di tale formazione): la
possibilità di volere dipende da ciò che si è:
non è "libera". Ma si può liberare?</p>
<p>In oriente la volontà è considerata un ostacolo allo
spirito, alla ricerca dell'essere umano che si china su di sé
per armonizzare ed assurgere poi la propria umanità in un
accordo spirituale con l'intero cosmo. Anche i gesuiti cercano di far
tacere la propria volontà per rendersi disponibili alla
volontà di Dio.</p>
<p>PARENTI - L'obbedienza religiosa non è annullamento, ma
realizzazione della volontà, anche nello stile di "commandos
di Dio" che hanno nella Compagnia di Gesù. Non vorrei che
si esagerasse nell'interpretare il "<i>perinde ac cadaver</i>".</p>
<p>PETERNOLLI - Le espressioni della mistica vanno distinte dalla
formazione dei gesuiti.</p>
<p>DE RISO - Nella filosofia occidentale, invece, la libertà è
stata inneggiata ed in alcuni casi ritenuta la base del pensiero e
della moralità.</p>
<p>La libertà come volontà (possibilità di
volere) non è possibile, come avevamo visto, vediamo allora la
libertà come scelta.</p>
<p>La scelta richiede una presa di coscienza, che è uno stato
di presenza a se stessi. Nella relazione col mondo esterno noi
abbiamo la consapevolezza non solo di quello che faccio, ma anche di
quello che potrei fare o non farò mai. La coscienza di sé
diventa consapevolezza nell'azione.</p>
<p>Se consideriamo l'azione come modo di esprimersi, questo diventa
una libertà di espressione. </p>
<p>La libertà di espressione non è la libertà di
scelta di esprimersi. La differenza è che se io ho la libertà
di scelta di potermi esprimere, questo coinvolge la presa di
coscienza sia di un esprimere se stessi, sia di un non esprimere se
stessi. Va da sé che solo se ho coscienza d'essere, posso
avere la coscienza di esprimere me stesso, che a sua volta è
esplicabile nella consapevolezza del fare.</p>
<p>Pertanto la scelta è scelta solo dal momento che vi sia
coscienza di sé e consapevolezza di quanto si fa o si potrebbe
fare. Questo richiede anche la conoscenza dell'azione e
dell'incidenza che tale azione ha o avrà.</p>
<p>Ma io non so quanto l'azione potrà incidere sul futuro. A
tale proposito mi rifaccio all'esempio del raggio di sole che si
imbatte nel vetro: è indeterminato se un fotone venga riflesso
o attraversi il vetro. Solo a posteriori potrò saperlo.</p>
<p>PARENTI - Esiste un tutto, dove ci sono in potenza le particelle.
L'indeterminazione delle particelle non va confusa con
l'indeterminazione del tutto. Io conosco le proprietà del
tutto. Se ragiono sul tutto so come si comporta la cosa. Se illumino
il vetro so che la luce passerà. Così posso sapere che
facendo una certa azione faccio del male a uno, anche se non posso
prevedere tutte le conseguenze future. Io resto libero e responsabile
per quello che posso prevedere.</p>
<p>DE RISO - La libertà resta così molto limitata. Più
ho elementi per prevedere, più la mia scelta è valida.</p>
<p>PARENTI - Ma io potrei essere libero di fare o non fare anche
senza sapere quali saranno le conseguenze: faccio e poi sto a vedere.</p>
<p>DE RISO - Questo è un tipo di scelta di altro genere: è
libera in quanto non è ancora avvenuto nulla. Davanti ad un
gelato uno può essere libero di mangiarlo o meno. Ma se vado a
pensare di essere diabetico, c'è qualcosa che mi condiziona.</p>
<p>PARENTI - Una delle nostre suore, diabetica, mangiava lo stesso:
diceva che voleva morire sazia. Per me è una scelta.</p>
<p>BELARDINELLI - Uno diceva che anche i magri muoiono, ma dopo una
vita di stenti.</p>
<p>DE RISO - Ma la responsabilità resta legata a quello che
conosco. La scelta non sarà mai assoluta, ma, quanto a
responsabilità, relativa a quanto conosco.</p>
<p>PIFFERI - Nell'esperimento scientifico, più parametri
conosco e più posso prevedere. La scelta del ricercatore resta
condizionata dai parametri.</p>
<p>DE RISO - Per Searle gli stati di coscienza non sono altro che i
risultati dei processi neurobiologici del cervello umano: ogni nostra
scelta è legata a questi processi. In ogni cosa una scelta è
valida se cerca di fare ogni cosa all'interno di tutto il noto, anche
se resta limitata. Non possiamo parlare di libertà di scelta,
perché la parola "libertà" implica assenza di
limite. Nella scelta vi è un limite. Le scelte avvengono entro
un certo spazio.</p>
<p>PARENTI - C'è anche l'ignoranza colpevole. Chi rischia è
responsabile delle conseguenze che non prevede. Dovrebbe essere
sicuro che le conseguenze cattive non ci saranno. La libertà e
la colpevolezza vanno anche insieme all'ignoranza colpevole.</p>
<p>DE RISO - Ma deve avere coscienza di essere ignorante. Più
uno studia, più si rende conto di essere ignorante. Meno
conosco, più credo di sapere. In Oriente, invece, la base è
che si deve essere in ricerca continua, senza mai accontentarsi.</p>
<p>PETERNOLLI - Mi pare che l'Oriente cerchi più uno
svuotamento che una presa di coscienza.</p>
<p>DE RISO - In Occidente il pensiero si fa garante dell'essere
stesso, in alcuni della realtà stessa (reale perché la
penso); mi garantisce il "me stesso" e anche la presa di
coscienza. Il pensiero ha il diritto di esercitarsi liberamente.
Posto in relazione a qualcosa che non è se stesso, non è
mai in una relazione che il pensiero viene colto: è una realtà
a se stante, che si costruisce e si mette in relazione con qualcosa
che lui stesso costruisce. Luce Irigaray vede il pensiero occidentale
maschile come soggetto unico (di fatto maschile) che costruisce una
filosofia verticale e supera la natura.</p>
<p>L'Oriente rifiuta addirittura il pensiero, nel senso che esso
limita la ricerca e qualunque crescita conoscitiva e spirituale. Si
deve cercare il silenzio per farsi prendere dallo Spirito, come
dicono anche in Occidente i mistici, soprattutto donne (nella mistica
femminile prevale la relazionalità - che si dilata -, in
quella maschile prevale l'io che si pone di fronte alla luce).
L'umano lo si vede sempre in rapporto col sé e la natura
(esistente - essere). Mi differenzia dagli altri esistenti non tanto
la ragione (cui viene collegata la scelta), quanto la "capacità"
che ho di .... L'essere umano ha tutto quello che ha la natura, più
delle capacità di diversificarsi dalle realtà naturali.
Non c'è dicotomia, in oriente.</p>
<p>PETERNOLLI - Il pensiero religioso degli ebrei, cristiani e
musulmani non è ciclico, è una storia; in oriente la
persona non è così evidenziata, nella sua unicità
incomunicabile, dati i cicli delle reincarnazioni.</p>
<p>DE RISO - La persona nella relazionalità con l'altro è
un discorso, Se invece parliamo di identità a se stante, il
mio rapporto con l'altro è sempre in funzione del mio io.
L'altro ha valore perché gli parlo, esiste perché lo
vedo: questo è un limite dell'Occidente.</p>
<p>PETERNOLLI - C'è anche il realismo tomista: non è
vero che non esiste una realtà se non la vedo o penso.</p>
<p>DE RISO - Ma tutti sono d'accordo nel dar valore all'altro o alle
altre culture perché li conosco. L'idealismo è l'apice.
Oggi questo discorso si sta scalzando. La ciclicità c'è
in oriente nella misura in cui non mi differenzio. Io sono natura,
sono come gli altri. La differenza con gli altri la vado costruendo,
come ricerca. Si tratta di un cammino di differenziazione, un cammino
di spiritualità e di crescita. Noi troviamo questo discorso
nei santi mistici, anche se in altri termini. Vado ad immergermi in
un di più che in Oriente viene chiamato "spirito"
(anche se non Dio - Persona), perché non posso definirlo per
quello che è. Esso è un altro da me verso il quale mi
oriento come "luce", altrimenti io ricado. Anche Platone ha
questo, ma non c'è un innalzamento dal punto di vista etico,
di spiritualità, ma di ragione. Cristo è via, verità
e vita; in Oriente il maestro è solo via verso la verità
e la vita</p>
<p>SCIRÈ - Il maestro in Oriente mostra la via: sembra un discorso
astratto.</p>
<p>DE RISO - Cammina con te, nella ricerca, dandoti la possibilità
di seguirlo. Il maestro non è Dio, ma cerca. L'errore che fa
l'Occidente è di mettere sullo stesso piano Siddhartha Gautama
con Cristo.</p>
<p>PETERNOLLI - La Rivelazione, che scende dal cielo, è
diversa dall'umanità che cerca, con sforzi anche ammirevoli.</p>
<p>DE RISO - Non faccio un discorso di religione o di Rivelazione: io
parlo del pensiero filosofico dell'Oriente, anche se poi è
stato tirato in campo religioso. La filosofia orientale ha parametri
diversi, a livello proprio di pensiero, rispetto alla nostra.</p>
<p>SCIRÈ - Leggo il racconto biblico del peccato originale: mi
sconvolge. Indipendentemente da tutte le filosofie, il meccanismo
delle conseguenze sull'umanità si ripete e l'uomo resta senza
certezze.</p>
<p>SCHIAVO STEFANO - La Bibbia vuole spiegare l'origine del male
nella storia, indipendentemente dalle immagini simboliche che usa.</p>
<p>PARENTI - L'epopea di Gilgamesh poneva questa problema, usando le
stesse immagini della Bibbia, e concludendo che Dio ha abbandonato
l'uomo. La Bibbia aggiunge l'albero della conoscenza del bene e del
male per spiegare che è stato l'uomo che ha abbandonato Dio.</p>
<p>DE RISO - L'albero della conoscenza del bene e del male non c'è
neanche nella cultura orientale.</p>
<p>PETERNOLLI - La Genesi è una eziologia (ricerca delle
cause) metastorica (né cronaca, né favola) e
sapienziale. </p>
<p>DE RISO - Le modalità e le differenziazioni che riesco a
fare sulla natura incidono: l'importante non è la scelta, ma
la possibilità e la ricerca delle possibilità. Si
tratta di camminare, non di chiedersi se si è liberi di
camminare. Man mano che cammino mi do delle possibilità in
più. La possibilità non è la culla della
libertà, e non si iscrive in una scelta. L'occidente invece, a
forza di parlare di libertà, si incanala verso i determinismi:
per dominarmi, io mi do dei no: sono libero in quanto blocco la mia
natura. In Oriente io, con tutta la mia natura, mi metto in ricerca
ed amplio la mia natura.</p>
<p>Socrate privilegia la ragione, però propone una ricerca, e
parla di bene e di male. In qualunque possibilità di sviluppo
c'è già una potenzialità ed una sua forza. La
strada che io inizio già mi pone dei condizionamenti, per cui
si definisce l'ambiente circostante. Per esempio: non so cosa fare e
mi annoio. Uno mi invita ad andare ad una manifestazione o ad una
preghiera. Vado (non dite che scelgo). Ma una volta che sono là,
vengo preso da ciò che vedo, e quando torno non sono più
lo stesso ed ho delle possibilità in più. Man mano che
vado avanti, mi si chiudono dei campi, ma se ne aprono degli altri.</p>
<p>PARENTI - Andando avanti per una strada, diventa sempre più
difficile tornare indietro. A pochi passi dalla vetta non torno
indietro per salire da un'altra parte. Questa è la <i>dispositio</i>
che diventa difficile da cambiare, e cioè un <i>habitus</i>
morale, una parte della mia natura che costruisco. Questa è
dottrina di Aristotele. Per la scuola volontarista antiaristotelica
(Oxford) c'è più virtù quanta più fatica
si fa; per Aristotele, invece, c'è virtù quando agisci
con naturalezza. Nella musica il principiante non ha naturalezza, a
differenza del virtuoso. In morale, al di là delle
inclinazioni legate al carattere ecc., ci sono le virtù che
dipendono dalle scelte: la scelta è autodeterminazione.</p>
<p>PETERNOLLI - Noi però non siamo mai arrivati: la tentazione
resta sempre.</p>
<p>PARENTI - D'accordo: le virtù morali restano un ideale.</p>
<p>PETERNOLLI - Abbiamo bisogno dell'aiuto della Grazia.</p>
<p>DE RISO - Non dobbiamo parlare di scelte, ma di possibilità
che mi fanno entrare in certe linee che mi autodeterminano. Chi abita
da una parte della montagna ha una possibilità, chi sta
dall'altra parte ne ha un'altra. Man mano che si sale si aprono le
possibilità. La libertà non ha più il parametro
di volontà, o di scelta, o di determinazione o di
indeterminazione. Il camminare costruisce i parametri con le
possibilità che trova intorno. Non c'è certezza di
arrivare.</p>
<p>PETERNOLLI - C'è anche la scelta e l'esperienza, con una
libertà che non sarà assoluta, ma resta.</p>
<p>BELARDINELLI - Lei (Antonietta De Riso) non intende questo,
parlando di scelta.</p>
<p>PIFFERI - L'occidentale razionalizza. L'orientale sente di più
l'universo. Mi è difficile pensare che il ragionamento diventi
esistenziale. Lo scienziato rischia di saper tutto di niente. Nessun
calcolatore può descrivere quello che accade quando facciamo
una marmellata, dato il numero delle molecole presenti.</p>
<p>DE RISO - La libertà è partecipazione a quanto
umanamente (non è certo) potrebbe accadere o non accadere. Ed
è partecipazione ai ritmi della natura. Io mi faccio anche
attraverso l'azione, crescendo.</p>
<p>FRATTINI - A volte devi decidere, devi scegliere.</p>
<p>DE RISO - Chi non va alla ricerca di altre soluzioni, viene
obbligato a scegliere, e la scelta diventa una costrizione che ci
facciamo noi. </p>
<p>PETERNOLLI - Esiste la vita interiore nella sua crescita, ma con
essa coesiste l'esperienza di fare scelte concrete, con la libertà,
che matura e si arricchisce con tutta la vita di una persona. Ma
resta sempre, credo, l'esperienza di poter fare o non fare una certa
cosa.</p>
<p>DE RISO - Resta l'esperienza della possibilità, sulla quale
costruisco un cammino. Il termine "scelta" non è
assoluto: io utilizzo possibilità. La scelta chiude il campo
con la presunzione di poter dire che sono libero e non sono
determinato.</p>
<p>FRATTINI - Il tuo discorso sta in piedi se per "scelta"
intendi una scelta arbitraria. Io parlo di scelta, anche se ho un
cammino con possibilità.</p>
<p>BELARDINELLI - Per lei, secondo la sua definizione, una "scelta"
non ha un margine di rischio. La possibilità invece ha un
margine di rischio e ti chiede di metterti in gioco.</p>
<p><br>
<br>
</p>
<div type="FOOTER">
<p style="margin-top: 0.5cm; margin-bottom: 0cm;" align="center"><sdfield type="PAGE" subtype="RANDOM" format="PAGE"><br>
</sdfield></p>
</div>
</body></html>