<!DOCTYPE HTML PUBLIC "-//W3C//DTD HTML 4.0 Transitional//EN">
<html>
<head>
  <meta http-equiv="CONTENT-TYPE" content="text/html; charset=UTF-8">
  <title>28feb22</title>
  <meta name="GENERATOR" content="OpenOffice 4.1.1  (Win32)">
  <meta name="AUTHOR" content="Sergio Parenti">
  <meta name="CREATED" content="20131009;17581572">
  <meta name="CHANGEDBY" content="Sergio Parenti">
  <meta name="CHANGED" content="20220708;17185820">
  <style type="text/css">
	<!--
		@page { margin: 2cm }
		P { margin-bottom: 0.21cm }
		A:link { so-language: zxx }
	-->
	</style>
</head>
<body dir="ltr" lang="it-IT">
<span class="sd-abs-pos"
 style="position: absolute; top: 2.11cm; left: 2.12cm; width: 49px;"><img
 src="feb22_html_m766d91a0.gif" name="immagini1" border="0" height="72"
 width="49"></span>
<p style="margin-bottom: 0cm;" align="right"><font
 style="font-size: 11pt;" size="2"><i><b>Centro
San Domenico</b></i></font></p>
<p style="margin-bottom: 0cm;" align="right"><font
 style="font-size: 11pt;" size="2"><i><b>Piazza
San Domenico 12</b></i></font></p>
<p style="margin-bottom: 0cm;" align="right"><font
 style="font-size: 11pt;" size="2"><i><b>40124
BOLOGNA</b></i></font></p>
<p style="margin-bottom: 0cm;" align="right"><font
 style="font-size: 11pt;" size="2"><i><b>tel.
051 581718</b></i></font></p>
<p style="margin-bottom: 0cm;" align="left"><br>
</p>
<p style="margin-bottom: 0cm;" align="left"><br>
</p>
<p style="margin-bottom: 0cm;" align="center"><font color="#ff0000"><font
 style="font-size: 13pt;" size="3"><i><b>http://www.csdricerca.com/</b></i></font></font></p>
<p style="margin-bottom: 0cm; font-style: normal; font-weight: normal;"
 align="left">
<br>
</p>
<p style="margin-bottom: 0cm; font-style: normal; font-weight: normal;"
 align="left">
<br>
</p>
<p style="margin-bottom: 0cm; font-style: normal; font-weight: normal;"
 align="left">
<br>
</p>
<p style="margin-bottom: 0cm; font-style: normal; font-weight: normal;"
 align="left">
Bologna, 18 febbraio 2022</p>
<p style="margin-bottom: 0cm; font-style: normal; font-weight: normal;"
 align="left">
<br>
</p>
<p style="margin-bottom: 0cm;" align="right"><font size="3">Agli amici
degli</font></p>
<p style="margin-bottom: 0cm; font-style: normal; font-weight: normal;"
 align="right">
<font size="3">Incontri Interdisciplinari</font></p>
<p style="margin-bottom: 0cm; font-style: normal; font-weight: normal;"
 align="left">
<br>
</p>
<p style="page-break-before: auto;" align="left"><big><font
 face="Times New Roman, serif"><font size="3"><big>Carissimi,</big></font></font></big></p>
<p style="font-style: normal; font-weight: normal;" align="left"><big><font
 face="Times New Roman, serif"><font size="3"><big> ci
rivedremo <b>lune</b><b>dì 28 febbraio</b>, alle <b>ore 21</b>,
presso il Convento San Domenico, che ci ospiterà nella sua
“<b>sala del fuoco</b>”, cui si accede da Via San
Domenico 1.</big></font></font></big></p>
<p style="font-style: normal; font-weight: normal;" align="left"><big><font
 face="Times New Roman, serif"><font size="3"><big> Continueremo
il dibattito animato dal <b>prof. Gabriele Falciasecca</b> sul tema:</big></font></font></big></p>
<p style="font-style: normal;" align="center"><big>“<font
 face="Times New Roman, serif"><font size="3"><big><b>informazione
come modificazione”.</b></big></font></font></big></p>
<p style="font-style: normal; font-weight: normal;" align="left"><big><font
 face="Times New Roman, serif"><font size="3"><big> </big></font></font></big></p>
<p style="font-style: normal;" align="left"><big><font
 face="Times New Roman, serif"><font size="3"><big><b> </b><span
 style="font-weight: normal;">Dobbiamo
incontrarci nel pieno rispetto delle norme contro il contagio da
coronavirus: </span><b>certificato verde e mascherina</b><span
 style="font-weight: normal;">
per accedere.</span><b> </b></big></font></font>
</big></p>
<p style="font-style: normal;" align="left"><big><font
 face="Times New Roman, serif"><font size="3"><big><b> </b><span
 style="font-weight: normal;">La
sala è grande, ma il rispetto delle distanze impone un limite
alle presenze. Le norme prevedono la </span><b>necessità di
<font color="#ff0000"><u>prenotarsi: fatelo entro il venerdì
precedente, 25 febbraio</u></font></b><span style="font-weight: normal;">,
per poter avvisare gli altri se il limite è stato raggiunto.</span></big></font></font></big></p>
<p style="font-style: normal; font-weight: normal;" align="left"><big><font
 face="Times New Roman, serif"><font size="3"><big> <font
 color="#ff0000"><b>Vi
preghiamo di ottemperare a questo obbligo, con un sms o inviando una
mail a padre Sergio Parenti.</b></font></big></font></font></big></p>
<p style="font-style: normal;" align="left"><big><font
 face="Times New Roman, serif"><font size="3"><big><b> </b><span
 style="font-weight: normal;">C’è
anche la possibilità di partecipare on-line tramite
Google-Meet. </span><b>Si deve avere un account Google </b><span
 style="font-weight: normal;">(è
gratuito). Anche in questo caso, ma </span><b>solo per chi non ha
ancora partecipato in questo modo</b><span style="font-weight: normal;">,
è</span><b> <font color="#ff0000">indispensabile prenotarsi,
via mail, a padre Sergio Parenti, sempre entro il venerdì 25,
per ricevere il collegamento (link).</font> Il collegamento verrà
inviato alle 20,50.</b></big></font></font></big></p>
<p style="font-style: normal;" align="left"><big><br>
<br>
</big></p>
<p style="font-style: normal;" align="left"><big><font
 face="Times New Roman, serif"><font size="3"><big><b> </b><span
 style="font-weight: normal;"> In
attesa di incontrarci, un cordiale saluto</span></big></font></font></big></p>
<p style="font-style: normal; font-weight: normal;" align="left"><big><br>
<br>
</big></p>
<p style="font-style: normal; font-weight: normal; text-align: center;"><big><font
 face="Times New Roman, serif"><font size="3"><big> <i>fra
Giovanni Bertuzzi O.P.&nbsp;&nbsp;&nbsp;&nbsp;&nbsp;&nbsp;&nbsp;&nbsp;
fra Sergio Parenti O.P.</i></big></font></font></big></p>
<p
 style="border-style: none none solid; border-color: -moz-use-text-color -moz-use-text-color rgb(0, 0, 0); border-width: medium medium 1pt; padding: 0cm 0cm 0.07cm; font-style: normal; font-weight: normal;"
 align="left">
<br>
<br>
</p>
<p style="font-style: normal; font-weight: normal;" align="left"><br>
<br>
</p>
<p align="center"><b>Breve resoconto dell’Incontro
Interdisciplinare del 28 febbraio 2022</b></p>
<p style="margin-bottom: 0cm; font-style: italic;" align="center">a
cura di fra Sergio Parenti O.P.</p>
<p style="margin-bottom: 0cm;"><br>
</p>
<p style="margin-bottom: 0cm;">FALCIASECCA
- Vi dico due parole sulle ultime cose che vi ho scritto. Il punto di
partenza è una frase di Hegel che parla di una transizione
verso una cosa qualitativamente differente. Questa frase è
molto collegata con quello che succede nelle tecnologie
dell’informazione. La micro-elettronica aumenta in modo molto
veloce la sua potenza, ma lo fa in modo graduale, cioè
quantitativo. Però, quando si raggiunge un certo livello di
potenza di calcolo e memoria, diventano all’improvviso
possibili cose che prima non lo erano. L’uomo geniale se ne
accorge e dà luogo alla grande innovazione, che spesso è
devastante rispetto a quanto esisteva prima. Per esempio: il
telefonino ha aperto la strada alla comunicazione personale rendendo
obsoleti i telefoni di casa. Questo è stato reso possibile
grazie allo sviluppo della micro-elettronica. Lo smartphone ha fatto
lo stesso rispetto al telefonino, permettendo di essere connessi a
internet e di usare le “app”: oggi la telefonata è
una piccola parte delle possibilità di comunicazione che
abbiamo e questo ha fatto fallire delle aziende che facevano i
telefonini e non hanno cambiato i loro prodotti. La frase di Hegel
stava a pennello. Ad uno sviluppo quantitativo apparentemente
graduale in certi momenti si sostituisce una discontinuità. Il
punto da considerare è la maniera con la quale Kuhn, filosofo
della scienza, ne La struttura delle rivoluzioni
scientifiche racconta come avviene il passaggio da una teoria
vecchia ad una nuova. Al periodo di scienza “normale”, in
cui gli scienziati sviluppano la teoria ottenendo nuovi risultati,
succede il momento in cui la teoria entra in crisi (viene
falsificata) e nasce una nuova teoria che non è un’aggiunta,
ma una cosa diversa, che fa vedere le cose in un modo totalmente
diverso. Casi recenti sono la gravitazione einsteiniana rispetto a
quella newtoniana, e la meccanica quantistica rispetto alla teoria
dei campi: per Kuhn nasce un nuovo paradigma. Un altro caso è
l’evoluzione per selezione naturale, dove a periodi in cui i
cambiamenti dei fenotipi sono sostanzialmente ridotti succedono,
secondo la teoria di Gould ed Eldredge, periodi in cui compaiono
moltissime nuove specie: in questo caso la discontinuità
potrebbe derivare da una catastrofe naturale e le nuove specie
potrebbero trovare il loro successo in un ambiente cambiato. Si può
pensare, inserendo questo concetto nel campo dello sviluppo mentale,
che quando si raggiunge una certa complessità possono
comparire fenomeni come l’intelligenza e la coscienza. Questo
potrebbe accadere anche nei circuiti elettronici. Non voglio dire
nulla in proposito, se non che ci si può pensare. Negli altri
casi l’evento singolare che rende possibile la discontinuità
ha un’origine precisa: la creatività umana se parliamo
di scienza e tecnica, una catastrofe o qualcosa del genere nel caso
degli equilibri punteggiati, nel campo dello sviluppo mentale non
saprei dire quale sarebbe l’evento. Fiorenzo Facchini potrebbe
parlarci in proposito.</p>
<p style="margin-bottom: 0cm;">FACCHINI
- La teoria degli equilibri punteggiati di Gould ed Eldredge
riconosce queste discontinuità nella storia della vita.
All’origine possono esserci mutamenti di tipo biologico, ma
anche in relazione con eventi geologici nelle condizioni ambientali. </p>
<p style="margin-bottom: 0cm;">CAPELLA
- Ho un po’ di difficoltà a collegare questi discorsi
con quanto detto al convengo di ottobre [“Scienza e metafisica
2021”], dove mi sembrava si volesse controbattere una
spiegazione materialista.</p>
<p style="margin-bottom: 0cm;">PARENTI
- I convegni “Scienza e metafisica”, una volta all’anno,
e gli Incontri interdisciplinari sono due attività distinte.
Per caso l’argomento dei dibattiti è finito per
coincidere. Forse dovremo cambiare e riunire le due attività.</p>
<p style="margin-bottom: 0cm;">Venendo
a quanto detto dal prof. Falciasecca, mi è sembrato che
proponesse una sorta di salto di specie, dovuto alla complessità.
Quello che sogna Asimov nei suoi romanzi è che il robot ad un
certo punto diventa umano, arrivando all’intelligenza
consapevole. Io penso che prima di essere intelligenti bisogna
conoscere; e che per conoscere bisogna essere vivi. Nel gioco delle
trasformazioni, dove credo siamo tutti d’accordo, la
complessità degli intrecci delle trasformazioni dovrebbe dar
luogo, ad un certo livello di complessità, all’emergere
della vita e poi, ad un successivo livello di complessità
(sempre che tutto cresca, perché non è detto che debba
succedere), alla conoscenza; infine all’intelligenza
consapevole. Mi sembra che questo supponga una visione di tutta la
natura delle cose come le cose che facciamo noi con la nostra
tecnica. Dio sarebbe il grande Artefice e noi non riusciamo a
cogliere il tutto del meccanismo, ma la fettina che cogliamo è
esattamente la stessa che aveva in mente Dio. Galileo dice qualcosa
del genere: si sente partecipe della scienza di Dio. Il libro della
natura è scritto in caratteri matematici ed anche la Bibbia
dice che Dio ha fatto tutto in ordine, numero e misura [“omnia
in mensura, et numero, et pondere disposuisti”:
Sapienza 11, 20]. Per dirla con i vecchi teologi, è una
visione un po’ antropomorfa. Questa mentalità ci dà
il diritto di intervenire sulla vita in qualunque modo: se ho
imparato la tecnica, perché non posso intervenire? </p>
<p style="margin-bottom: 0cm;">A
parte questo aspetto di ridurre il naturale ad un artefatto, c’è
un altro problema. L’Olivetti Divisumma, che il prof.
Falciasecca cita nel suo libro Dopo Marconi il diluvio,
dava un risultato esatto. Il circuito elettronico non mi sembra
qualitativamente, nel senso di un salto di specie, un’altra
cosa. Il circuito elettronico potrebbe venir sostituito da un
circuito idraulico, se potessi farlo in miniatura e togliere gli
attriti ...: le porte logiche resterebbero
le stesse.</p>
<p style="margin-bottom: 0cm;">FRATTINI
- Ci hanno provato a fare un
circuito a pressione. Ma non c’è storia.</p>
<p style="margin-bottom: 0cm; font-style: normal;">FALCIASECCA
- Ammetto che un circuito logico, comunque lo abbiamo fatto, rimane
un circuito logico.</p>
<p style="margin-bottom: 0cm;">PARENTI
- Un calcolatore segue leggi di logica formale, che per definizione
prescinde da ciò di cui si parla. Un ragionamento, dal punto
di vista formale, permette di trasformare una stringa che dovrebbe
esprimere la domanda in una stringa dove l’incognita compare da
sola e solo da una parte del segno di uguaglianza. Questo perché
tutte le trasformazioni della
stringa di partenza vengono fatte sapendo che si mantiene invariata
l’uguaglianza o, per lo meno, c’è implicazione. È
un calcolo, che può essere applicato a tante cose diverse, che
può essere fatto anche con segni strani, privi di qualsiasi
significato, dove però posso notare la coerenza dei passaggi
(una volta un amico matematico mi fece un esempio). Dal punto di
vista della conoscenza, quando uso un calcolatore, sono io che do
significato alla stringa elaborata coerentemente: faccio un atto di
fede su quello che diventa per me vero, ma non perché io abbia
evidenza della verità, ma perché so che la macchina ha
fatto i passaggi nel modo corretto. Questo vale anche quando i
passaggi li faccio io stesso a mano: certi calcoli di matematica sono
troppo complicati, ma con l’algebra riesco a sapere che una
stringa comporta la verità dell’altra stringa, e dopo
sono io che adeguo il mio giudizio dicendo: “questo è
vero”. L’assenso
sono io che lo do, responsabilmente. Potrei anche negarlo, perché
l’evidenza si ferma alla correttezza. L’informazione che
uno mi passa non è solo il linguaggio, ma anche il suo senso,
e questo lo coglie uno che conosce, mentre la stringa col risultato
me la dà anche chi non conosce, perché la
logica formale è un
fatto quasi meccanico: ci
si può fare
aiutare da una macchina: il pallottoliere è antichissimo. Noi
abbiamo un pallottoliere evolutissimo: il computer ci fa in pochi
minuti dei calcoli che, fatti a mano, richiederebbero anni. Ed
anche chi li fa a mano ricorre ad algoritmi: uno faceva la prova del
nove alla fine di una divisione: ci si rassicura e poi si dà
l’assenso. Nella
conoscenza è
molto diverso quando ho davanti una realtà che mi si impone e
quando invece ho
davanti un linguaggio con un significato che mi significa certe cose
ed io do l’assenso adeguando
il mio giudizio: è qui che si gioca la responsabilità e
la consapevolezza. Questo la macchina (la
logica formale) non me lo dà.</p>
<p style="margin-bottom: 0cm;">FALCIASECCA
- Man mano che aumenta la
quantità, possiamo pensare che tutto vada come quando le cose
erano semplici. Invece ci sono delle sorprese. Ma anche se non c’è
la sorpresa, noi oggi stiamo
di fronte a delle macchine che lavorano sull’informazione e
sono molto diverse, anche concettualmente, dalla macchina che usa un
algoritmo. Vi ricordate le tre operazioni sull’informazione?
Quando la macchina è dotata di una capacità autonoma di
reperire dal reale delle informazioni, senza che glielo abbia detto
l’uomo, e le elabora a modo suo, con degli strumenti che,
certo, gli abbiamo messo dentro noi, ma questi strumenti si
modificano man mano che la macchina acquisisce informazione…
Ecco!: siamo
di fronte a qualche cosa che
è sempre il prodotto della complicazione, della quantità,
eccetera, eccetera … ma se alla macchina cominciamo a mettere
degli occhi, delle orecchie, come abbiamo noi, e la capacità
di imparare direttamente dall’ambiente e
non soltanto da schede
perforate o equivalenti, allora c’è qualcosa di nuovo,
di diverso. Non arrivo a dire “intelligenza” o
“coscienza”. Ho introdotto le tre operazioni
sull’informazione proprio per liberarmi da queste parole, che
riescono difficili. Vi dicevo l’altra volta: “Che cos’è
l’intelligenza?”. Ce ne è una? Ce ne sono tante?…
C’è un capitolo enorme su questo punto! Allora
io dicevo
semplicemente che molte delle
cose che consideriamo
intelligenti sono in realtà
l’intreccio delle tre operazioni. Quando le fa l’uomo,
diciamo che il risultato
finale è intelligente.
Se le fa la macchina? Bisogna
stare attenti a pensare che l’aumento quantitativo non crei dei
problemi. Anche senza pensare ad una macchina che impari da sola, il
che cambia le carte in tavola, pensiamo
ad una macchina che ha la
capacità di fare valutazioni sui dati che noi le facciamo
entrare in quantità tale e ad una velocità tale che noi
umani non abbiamo nessun tipo di controllo. Possiamo avere un
controllo solo usando altre macchine. Mettete assieme queste due cose
e c’è la preoccupazione, che in molti settori già
si vede, di affidare alla macchina il fatto di prendere decisioni al
posto nostro. Se poi la macchina ha imparato, la perdiamo di vista: è
qualcosa che ieri era una cosa e domani è un’altra. Il
mio computer, per via degli aggiornamenti che riceve dalla rete
durante la notte, alla mattina non è più quello che era
la sera prima. Posso fidarmi di lui? Posso fare delle prove …
Il mio è stato un
approccio partendo dal basso. Ma a questo punto non voglio dare
risposte: si aprono grandi questioni.</p>
<p style="margin-bottom: 0cm;">FACCHINI
- Con queste applicazioni di intelligenza artificiale si può
parlare veramente di
autocoscienza e libertà nelle azioni che compie il robot? Sono
prerogative dell’uomo prima che dell’intelligenza. O si
ammette un principio trascendente nell’uomo, o non
lo si ammette e
si dice che c’è libera autodeterminazione e
consapevolezza dell’esistere solo per una sorta di convinzione,
perché questi argomenti sono filosofici, non della razionalità
che dipende dalle cose nella loro materialità. Varcando il
limite della Intelligenza Artificiale si va a finire nel discorso del
trans-umano e del post-umano, in questo sviluppo di
considerazioni che si possono fare a proposito delle
applicazioni della cibernetica all’uomo.</p>
<p style="margin-bottom: 0cm;">FALCIASECCA
- Io mi fermo prima di questo discorso.</p>
<p style="margin-bottom: 0cm; font-style: normal;">FACCHINI
- Come scienziato questo è doveroso. Non si può
arrivare alla trascendenza con i metodi della scienza.</p>
<p style="margin-bottom: 0cm;">FALCIASECCA
- Mi sono limitato a far vedere come aumentando la complessità
ci sono certe cose che cominciano ad aprire qualche orizzonte nuovo.
Anche nella paginetta e mezzo [dell’ultimo contributo inviato]
dicevo in sostanza che c’è la possibilità che in
una evoluzione ad un certo momento ci sia una discontinuità.
C’è chi dice che la coscienza è una cosa che,
quando aumenta la complessità della struttura materiale, viene
fuori da sé, emerge. Se uno accetta questa cosa, non si
capisce perché questo valga per la chimica del carbonio e dei
neuroni e non valga per la chimica del silicio ed
i circuiti elettronici. Sperimentalmente in alcuni campi abbiamo
visto che c’è questa discontinuità. Però
essa non è venuta fuori perché ad un certo momento in
modo naturale emerga. C’è sempre qualche cosa, nel caso
della tecnica e della scienza, che è la creatività
umana: perché il telefonino è una discontinuità
rispetto al telefono vecchio, ma essa
non è venuta fuori da
sola, ma è provocata
dalla creatività umana. Anche nell’evoluzione qualche
cosa succede, secondo me, nell’ambiente esterno, che rende più
probabile la nascita ed il successo di nuove specie. Per fare un
passo in avanti rispetto a dove mi sono fermato io, vorrei
che si trovasse qualche cosa che giustifichi il salto
da qualcosa che non ha autocoscienza a qualcosa che ha
un'autocoscienza. Sull’intelligenza
artificiale quello che mi preoccupa è che molte cose vengono
date come fatte attraverso l’intelligenza artificiale. Questa
è una bella maniera per non dirci in che modo vengono fatte:
che tipi di algoritmi vengono usati, ecc. Anche andando a vedere i
manuali, non vi spiegano molto di più. Anche perché
tutte queste cose ormai si
costruiscono uno strato su un altro strato … e
così via. In linea di principio sappiamo come abbiamo
progettato, ma non siamo più in grado di controllare quello
che succede.</p>
<p style="margin-bottom: 0cm; font-style: normal;">PARENTI
- C’è anche il problema della vita vegetale, che non
presuppone conoscenza e scambio di informazioni, ma solo
modificazioni. La vita è caratterizzata dalla capacità
di costruire se stessa, mantenendo la propria organizzazione e ordine
a scapito dell’ambiente circostante. Quando parliamo di
intelligenza artificiale stiamo pensando all’aspetto
conoscitivo.</p>
<p style="margin-bottom: 0cm; font-style: normal;">FALCIASECCA
- Il batterio conosce quello che deve mangiare.</p>
<p style="margin-bottom: 0cm; font-style: normal;">PARENTI
- Un conto è mangiare se c’è, un conto è
saper andare a cercare il cibo che non c’è. L’albero
accresce le radici, ma se non trova nutrimento muore.</p>
<p style="margin-bottom: 0cm; font-style: normal;">FALCIASECCA
- Perché non è capace di muoversi. Ma si orienta verso
il sole.</p>
<p style="margin-bottom: 0cm;">PARENTI
- Intendo l’andare
a cercare una cosa come chi l’ha in mente. L’animale va a
cercare il cibo con un agire di tipo intenzionale.</p>
<p style="margin-bottom: 0cm;">FACCHINI
- Il problema è quello di una discontinuità ontologica,
come nell’evoluzione il salto dall’animale all’uomo.
La biologia cerca di spiegare tutto
con i suoi metodi, ma non può
spiegare la discontinuità ontologica. Però il salto
dalla non-vita alla vita non è dello stesso genere di quello
dall’animale all’uomo. L’uomo
ha una dimensione spirituale. Ma questo è un discorso
filosofico.</p>
<p style="margin-bottom: 0cm;">PARENTI
- Sto cercando di mettere a fuoco il vivere col conoscere e col
capire. Una volta dicevano che “plus vel minus non mutant
speciem”, perché il più o meno stanno sempre
nella stessa categoria, altrimenti non ha senso dire “più
o meno”. Maturana e Varela hanno detto molto bene, per me, che
non è possibile immaginare l’autopoiesi del vivente
partendo dall’immagine dell’artefatto. E ci sono arrivati
per conto loro (si ritengono non aristotelici, per via di un
fraintendimento diffuso), ma dicono quello che dice Aristotele quando
parla della “motio sui”. Questa capacità di
costruire se stessi e di mantenere se stessi prendendo il nutrimento
da fuori, per Aristotele,
sfocia nella capacità di riprodursi facendo qualcosa di simile
a sé (è quello che sa fare). Poi ci sarà il
problema di capire come da una specie si passi ad un’altra per
generazione, il che mi va benissimo. Ci sarà l’aspetto
del caso (Darwin), ma ci sarà anche l’aspetto della
capacità di adattamento (Lamarck) e soprattutto l’aspetto
scoperto da Lynn Margulis, del
passaggio da una simbiosi di un archea ed un batterio ad un unico
nuovo vivente che permetterà di avere
viventi pluricellulari. Non si parla di un agire di enti capaci di
conoscere, ma c’è un finalismo che desta meraviglia.
Prendiamo
le ophrys, orchidee che per riprodursi imitano certi insetti femmina
in modo che un insetto maschio, cercando di copulare col fiore, si
attacchi le sacche del polline e poi, cercando di copulare con altri
fiori, porti a questi il polline… Sembra
una burla. Il buon Dio, per me, si diverte a fare queste cose. Tanto
più che l’attrazione non credo si basi solo
sull’aspetto, ma pure sugli odori. Qui
il caso, da solo,
mi sembra insufficiente. C’è
un finalismo nella natura.</p>
<p style="margin-bottom: 0cm;">FALCIASECCA
- Che cos’è la vita? Quando se ne parla, attribuiamo al
Covid 19 dei comportamenti tipici di un vivente. Ma un virus,
strettamente parlando, non è un vivente, è informazione
allo stato puro, che è
in grado di riprodurre altra informazione attraverso le cellule di un
altro vivente. Il
virus è vivo? Non è vivo? Posso distinguere il vivente
dal fatto di avere una capacità di riprodursi da solo? Secondo
me c’è anche il concetto di informazione. Io vedo il
vivente come qualche cosa che sta all’interno di un involucro.
All’interno di questo involucro, attraverso l’informazione
si mantiene l’ordine
e una propria identità, mentre nel mondo all’esterno
dell’involucro, secondo la seconda legge della termodinamica,
l’entropia cresce. Fino a quando l’essere all’interno
di questo involucro è in grado di gestire l’informazione,
continua. Ad un certo momento, per
qualche motivo, questa
operazione non riesce più ed
il vivente muore e torna
all’interno del più vasto ambiente dove l’entropia
continua ad aumentare. Si parla di entropia negativa, “neg-entropia”,
prodotta grazie all’informazione. La vita nasce quando qualcosa
significa qualcosa per
qualcos’altro: l’informazione genetica. Il legame tra la
vita e l’informazione è indissolubile. Man mano che si
va su nella scala evolutiva questo arriva alle estreme conseguenze,
fino ad arrivare alla scienza ed alla filosofia. Questo è il
mio modo di vedere la cosa.</p>
<p style="margin-bottom: 0cm;">CAPELLA
- Trovo molto bello quello
che ha detto. L’uomo ha in più la possibilità di
scegliere le informazioni e decidere in base a queste che azioni
prendere. Questo è naturale nella sopravvivenza, ma non è
naturale ed è proprio dell’uomo nella morale, nel
concetto di ciò che è bene e male. Questo ambito di
libertà è specifico dell’uomo e non lo potrà
mai avere un computer.</p>
<p style="margin-bottom: 0cm;">PARENTI
- Ad un livello più basso, l’ordine posso averlo anche
in un cristallo. Il vivente agisce
trasformando
per mantenere l’ordine. E deve agire prendendo dall’esterno,
perché non è possibile un
motore che produce la sua energia. Se il virus non ha metabolismo e
riproduzione non è vivo, è solo una proteina capace di
provocare il far replicare quella proteina. Potrà essere stata
molto importante per l’evoluzione dei viventi. Ma il fatto di
avere un’ossatura di un certo tipo non vuol dire che si
appartenga alla stessa specie. Così il fatto di avere DNA
(programmi) simili
non significa essere della stessa specie. I meccanismi hanno solo una
parte che costruisce un’altra parte, mentre nel vivente c’è
anche il tutto che costruisce il tutto. Un
meccanismo posso smontarlo
e ricostruire
lo stesso meccanismo. In una realtà naturale, se la disfo nei
suoi componenti e poi la rifaccio, ho una cosa nuova.</p>
<p style="margin-bottom: 0cm;">JULVE
- Ho trovato molto
interessante questa presentazione per cui un accumulo di cambiamenti
evolutivi graduali può portare ad una crisi, come la fisica
classica arriva alla rivoluzione relativistica e quantistica. Oppure
ci sono le catastrofi, come nell’estinzione dei dinosauri che
permette l’emergere dei mammiferi. Questo schema è
descrittivo. Si è fatto l’esempio dei computer, dove la
situazione diventa qualitativamente nuova quando il computer diventa
capace di modificare il proprio algoritmo in funzione della propria
esperienza: il computer che si riprogramma da solo sfugge al
controllo dell’uomo, e diventa autonomo. Io domando
questo: un
computer capace di modificare il proprio algoritmo o una
rete di computer interconnessi,
che lavorano in parallelo, capaci di
modificare l’algoritmo
dell’altro, è sempre una macchina algoritmica? Cioè
è ancora una macchina di Turing?</p>
<p style="margin-bottom: 0cm;">FALCIASECCA
- Ho solo una mezza risposta. Noi abbiamo dovuto dare alla macchina
la possibilità di lavorare in ambiente aperto: non c’è
un limite del campo su cui lavora. Così la macchina ha la
possibilità di sbagliare (come anche noi). In senso stretto
non è una macchina di Turing, che opera in un campo definito
con algoritmi deterministici e
non sbaglia. In
fondo è il discorso del teorema di Gödel.
L’esempio è quello del riconoscimento di un tavolo: può
essere costruito in tantissimi modi dal punto di vista materiale e
darne una definizione a priori è praticamente impossibile. Una
macchina che lavori su un programma a priori nel quale c’è
la definizione di tavolo,
complessa finché si vuole, si trova ad un certo momento di
fronte ad una nuova forma di tavolo che non ha visto
e quindi non funziona. La soluzione che è stata trovata è
quella di far imparare alla macchina
che cos’è un
tavolo facendole vedere tanti tavoli. Di fronte ad un tavolo nuovo ha
la possibilità di dare una risposta, mentre l’altra
macchina non risponde. A volte la risposta è giusta, altre
volte è sbagliata. Ad un certo momento la macchina ha imparato
cose in più e non è più come è uscita
dalla fabbrica. Anche macchine gemelle, facendo esperienze diverse
diventano diverse. Però
non credo proprio che, allo
stato attuale, la macchina possa rendersi conto di essere un
individuo: c’è questo salto ontologico, come diceva
Fiorenzo.</p>
<p style="margin-bottom: 0cm;">BERTUZZI
- A questo punto credo si debba richiamare quanto diceva Federico
Faggin: la coscienza è la differenza incolmabile. La macchina
non è cosciente di quello che fa, anche se può
controllare le sue operazioni imitando i processi conoscitivi
dell’uomo. Io aggiungevo che manca soprattutto l’autocoscienza,
cioè la capacità di richiamare quello che fa come
soggetto delle sue operazioni. Questo è il punto su
cui riflettere per capire la
differenza della
macchina e anche dell’animale
dall’uomo.</p>
<p style="margin-bottom: 0cm; font-style: normal;">FALCIASECCA
- Faggin sosteneva anche che la macchina, per quanto complicata, è
clonabile e in linea di principio siamo capaci di capirne le
modifiche, anche se in pratica non è possibile. Invece la
mente dell’uomo non è clonabile. Su questo aveva
costruito anche una dimostrazione matematica insieme ad un collega.</p>
<p style="margin-bottom: 0cm; font-style: normal;">BERTUZZI
- Aveva richiamato anche che la macchina è riconducibile alla
somma delle parti, mentre nell’organismo vivente e soprattutto
cosciente è il tutto che presiede alla distribuzione delle
parti. Questa, per lui, è una differenza fondamentale tra un
processo meccanico ed un processo organico.</p>
<p style="margin-bottom: 0cm; font-style: normal;">JULVE
- Una macchina, per quanto evoluta è sempre un dispositivo che
prende i dati dall’esterno, li elabora e dà il risultato
tramite un video, una stampante… Invece noi umani possiamo
anche isolarci dall’ambiente e pensare internamente, fare
filosofia e magari pregare, senza manifestare a nessuno.</p>
<p style="margin-bottom: 0cm; font-style: normal;">FACCHINI
- All’autocoscienza si deve aggiungere anche
l’autodeterminazione, la libertà.</p>
<p style="margin-bottom: 0cm; font-style: normal;">FALCIASECCA
- In questo momento l’uomo ha la possibilità di
scegliere un fine, mentre la macchina ha un fine perché glielo
abbiamo dato noi.</p>
<p style="margin-bottom: 0cm;">SCIRÈ
- Qual è la differenza tra libero arbitrio e
autodeterminazione? A me sembra che per l’autoderminazione puoi
avere dei vincoli di vario genere, nel libero arbitrio la libertà
dell’uomo si esprime interiormente in
una scelta, senza essere
programmata. </p>
<p style="margin-bottom: 0cm; font-style: normal;"><br>
</p>
<p style="margin-bottom: 0cm; font-style: normal;"><br>
</p>
<p style="margin-bottom: 0cm;"><br>
</p>
<p style="font-style: normal; font-weight: normal;" align="left"><br>
<br>
</p>
<p style="font-style: normal; font-weight: normal;" align="left"><br>
<br>
</p>
<p style="font-style: normal; font-weight: normal;" align="left"><br>
<br>
</p>
<p style="font-style: normal; font-weight: normal;" align="left"><br>
<br>
</p>
</body>
</html>
