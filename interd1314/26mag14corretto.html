<!DOCTYPE HTML PUBLIC "-//W3C//DTD HTML 4.0 Transitional//EN">
<html>
<head>
  <meta http-equiv="CONTENT-TYPE" content="text/html; charset=UTF-8">
  <title>26mag14</title>
  <meta name="GENERATOR" content="OpenOffice 4.1.0  (Win32)">
  <meta name="AUTHOR" content="sergio ">
  <meta name="CREATED" content="20140901;11475100">
  <meta name="CHANGEDBY" content="Sergio Parenti">
  <meta name="CHANGED" content="20141023;16511899">
  <style type="text/css">
	<!--
		@page { margin: 2cm }
		P { margin-bottom: 0.21cm }
		P.sdfootnote { margin-left: 0.6cm; text-indent: -0.6cm; margin-bottom: 0cm; font-size: 10pt }
		A.sdfootnoteanc { font-size: 57% }
	-->
	</style>
</head>
<body dir="ltr" lang="it-IT">
<p style="margin-bottom: 0cm; font-style: normal; font-weight: normal;"
 align="left">
Bologna, 19 maggio 2014</p>
<br>
<p style="page-break-before: auto;" align="left">Agli amici degli
Incontri Interdisciplinari</p>
<p style="page-break-before: auto;" align="left"><br>
</p>
<p style="page-break-before: auto;" align="left">Carissimi,</p>
<p style="font-style: normal; font-weight: normal;" align="left"> ci
rivedremo <span style="font-weight: bold;">lunedì 26 maggio</span>,
alle ore 21, presso
il Convento San Domenico, che ci ospiterà nella sua "sala
rossa", cui si accede da Via San Domenico 1.</p>
<p style="font-style: normal; font-weight: normal;" align="left">
L'argomento
di questo incontro (l'ultimo prima della pausa estiva) sarà sulla </p>
<p style="font-style: normal; font-weight: bold;" align="center">differenza
tra l'autocoscienza dell'intelletto e la capacità di "sentir di
sentire".</p>
<p style="font-style: normal; font-weight: normal;" align="left"><br>
<br>
</p>
<p style="font-style: normal; font-weight: normal;" align="left"> Vi
allego il breve resoconto della volta scorsa e una pagina
sull'argomento della volta prossima, suggerita dal Prof.
Peternolli. La leggeremo e la discuteremo insieme.</p>
<p style="font-style: normal; font-weight: normal;" align="left">[Il
testo viene riportato in calce al resoconto del 28 aprile e viene letto
in questo&nbsp;resoconto]<br>
<br>
</p>
<p style="font-style: normal; font-weight: normal;" align="left">
Possiamo
portare tutti altri argomenti da esporre, ma anch'essi brevi e
concisi. </p>
<p style="font-style: normal; font-weight: normal;" align="left"> Un
cordiale saluto in attesa di rivederci</p>
<p style="font-style: italic; font-weight: normal; text-align: center;">
fra
Sergio Parenti O.P.</p>
<p style="font-style: normal; font-weight: normal;" align="left"><br>
</p>
<div style="text-align: center;">__________________________________________________________________________<br>
</div>
<br>
<br>
<p style="font-weight: bold;" align="center">Breve
resoconto dell'interdisciplinare del 26 maggio 2014</p>
<p style="font-style: italic;" align="center">a cura di Fra
Sergio Parenti O.P.</p>
<p><br>
<br>
</p>
<p>PETERNOLLI - C'è
qualche cosa di inspiegabile e di diverso nell'uomo. Parlare di
immortalità non è un assurdo, soprattutto una volta che
si comprende che c'è una indeducibilità di una
componente del nostro essere, per cui non si capisce come possa
derivare solo dalla materia, benché si confonda e si fondi
sulla materia: non può agire se non in collaborazione con la
materia. Se però c'è qualcosa di indeducibile in noi,
abbiamo uno dei più convincenti itinerari per arrivare a
parlare dell'esistenza di Dio: da dove deriva questo aspetto che non
può derivare dalla materia?</p>
<p>Se c'è l'uomo che sa
di esserci e si pone queste domande, ipotizzare la presenza di un
Creatore diventa qualcosa di razionale.</p>
<p>STIRPE - Che cosa è
inspiegabile? Ciò che oggi è inspiegabile può
diventare spiegato domani.</p>
<p>GOZZOLI - In base agli
strumenti che abbiamo oggi la scienza non è in grado di
affrontare diverse questioni, come quelle della coscienza.</p>
<p>PETERNOLLI - Si tratta
qui di filosofia, dove solo la filosofia (ed eventualmente la
teologia) può dare una risposta. Non si tratta di ciò
cui la scienza ancora non è arrivata, ma qualcosa cui la
scienza, proprio perché è scienza, con i suoi strumenti
non può dir nulla. Dopo infiniti articoli di tipo
riduzionista, abbiamo su Il Sole 24 Ore il Prof. Gazzaniga che
afferma che la responsabilità è un concetto legato ad
un contratto sociale tra le persone, per cui, qualunque sarà
il grado di sofisticazione raggiunto dallo studio del cervello, non
sarà toccata l'analisi delle responsabilità. Anche il
senso del sé che usiamo nelle nostre interazioni quotidiane
resta al di fuori della ricerca neuroscientifica. Se parliamo con
qualcuno non pensiamo di parlare con il suo cervello, ma con una
persona. Attribuiamo automaticamente l'idea di persona al nostro
interlocutore umano.</p>
<p>FRATTINI - Dal
mio punto di vista, riguardo al discorso scientifico ed alle
aspettative che si hanno in base allo sviluppo della scienza, non ci
dobbiamo aspettare che in futuro la scienza vada al di là del
discorso scientifico come lo intendiamo noi. Il nostro pensiero si
sviluppa all'interno del tempo e dello spazio: con mezzi umani non
possiamo andare oltre l'orizzonte che ci è proprio; non
possiamo capire come pensa e, soprattutto, come agisce Dio. </p>
<p>Hawking ultimamente dice che
probabilmente il big bang non ha bisogno di un Creatore, in quanto
prima del big bang non c'è alcun tempo in cui un Creatore
abbia potuto creare alcunché: noi già vediamo che nello
spazio interatomico qualcosa appare e scompare spontaneamente, quasi
venisse dal nulla, quindi non c'è nemmeno un Creatore in un
tempo che non c'è, per cui non è stato creato nulla. </p>
<p style="text-decoration: none;">Si
può rispondere facilmente a queste obiezioni. Il fatto che
qualcosa appaia e scompaia nello spazio interatomico, avviene in un
tempo ed in uno spazio definiti, cioè in una realtà
concepita come spazio-tempo ed in cui hanno senso: non è
comparire dal nulla o scomparire nel nulla; questi fenomeni avvengono
in un orizzonte ben definito in cui gioca un ruolo fondamentale
l'energia del sistema. Da sempre sappiamo che Dio è al
di fuori del tempo e dello spazio, in un orizzonte che attualmente
non ci appartiene. Non si può parlare di Dio in termini
attualmente scientifici. Padre Barzaghi illustrava che non potremo
mai, come creature finite (quindi anche gli angeli), percorrere tutta
la realtà di Dio, anche in Paradiso. Anche definire Dio "infinito" non
è proprio molto corretto da questo
punto di vista (in quanto il concetto di infinito è comunque
stato elaborato da una creatura "finita"). </p>
<p>RUBINO - Come dice
Gazzaniga, la responsabilità è all'interno di un
contratto sociale. Come psichiatra ritengo difficilissimo il tema
della responsabilità e della colpevolezza. Nonostante questo,
ho fatto delle perizie in tribunale. Però, fuori dal contratto
sociale, viene da dire che la persona non è colpevole perché
ha una storia che ha condizionato il suo libero arbitrio.</p>
<p>PETERNOLLI - C'è
anche il problema di come inserire nel sistema penale i risultati
delle neuroscienze, qualora arrivassero a questo.</p>
<p>PARENTI - Il contratto
sociale non lo possono fare degli agenti incapaci di intendere e
volere. Noi parliamo di legge in due sensi. La legge fisica o la
legge biochimica sono leggi non come in colui che è capace di
fare una legge, ma come in chi la subisce e basta. La capacità
di fare leggi responsabilmente non puoi spiegarla con la capacità
di eseguire passivamente una legge, come è la legge di
gravità, alla quale non puoi disobbedire. Ci vuole un
chiarimento. Leggiamo i testi fissati.</p>
<p>PETERNOLLI - Siamo
davanti ad un tentativo fenomenologico e metafisico di individuare le
caratteristiche di qualcosa in noi di non puramente materiale.</p>
<p>SCIRÈ
(legge i testi suggeriti da Peternolli:&nbsp; da RAMÓN
LUCAS LUCAS, <span style="font-style: italic;">L'uomo
spirito incarnato - Compendio di filosofia dell'uomo</span>,
Edizioni Paoline, Cinisello Balsamo 1993 [pagg. 73 ss., 140 ss.
passim].&nbsp;l'Autore è ordinario di filosofia dell'uomo
e bioetica presso la Pontificia Università Gregoriana).</p>
<p style="margin-left: 40px;">"L'interiorità è la nota specifica
dell'uomo di fronte all'animale: essa fa
sì che l'uomo sia uomo. L'uomo ha come attributo essenziale
l'interiorità,
e ciò lo distingue dall'animale. Fenomenologicamente possiamo
constatare questa differenza facendo una visita al giardino
zoologico. Di fronte alla gabbia degli scimpanzè è
evidente ciò che è proprio delle bestie: sempre in una
costante inquietudine, si guardano attorno e ascoltano tutti i
segnali che arrivano dall'esterno.</p>
<p style="margin-left: 40px;">Se ci fermiamo un po' a
contemplare l'atteggiamento della scimmia, ben presto ci accorgiamo
che l'animale vive in una costante paura del mondo, e allo stesso
tempo in un perpetuo appetito delle cose che sono nel mondo ed in
esso appaiono. In ogni momento, sono gli oggetti e quello che capita
nelle vicinanze che governano la vita dell'animale; lo portano qui e
là come un burattino. L'animale non dirige la sua esistenza,
non vive da se stesso, ma è sempre attento a ciò che
capita fuori di sé, all'altro.</p>
<p style="margin-left: 40px;">Da ciò emerge la
mancanza d'interiorità dell'animale, che è sempre fuori
di sé, proteso verso il mondo esterno. Noi uomini ci
stanchiamo al solo osservare la scena della scimmia; questo indica
che risulterebbe per noi impossibile un'attenzione così tesa e
acuta come quella della bestia.</p>
<p style="margin-left: 40px;">L'atteggiamento dell'uomo è
ben diverso. Benché egli viva nel mondo e sia circondato dalle
cose, la sua attenzione non è così presa da non
permettergli un attimo di riposo per raccogliersi in se stesso.
L'uomo può isolarsi dalle cose e rifugiarsi dentro di sé.
Questo lo fa tramite un rivolgimento radicale, ed è in questo
rivolgimento che si trova la differenza più importante tra
l'uomo e l'animale. La differenza essenziale sta, dunque, nel fatto
che l'uomo può separarsi dalle cose che lo circondano e,
sottoponendo la sua facoltà di attenzione ad un rivolgimento
radicale - incomprensibile in zoologia -, volgere appunto le spalle al
mondo per entrare dentro di sé ed
occuparsi di se stesso. L'attività di "pensare" e
di "meditare" rivela la cosa più sorprendente
nell'uomo: il suo potere di ritirarsi dal mondo e di calarsi dentro
di sé.</p>
<p style="margin-left: 40px;">L'animale è sempre fuori, non ha un <span
 style="font-style: italic;">dentro</span>,
e perciò non ha interiorità. L'animale fa parte del
mondo oggettivo; la sua vita è regolata dalle leggi della
natura e viene studiata dalle scienze naturali. L'uomo è
diverso."</p>
<p>PETERNOLLI - Qui mi
sembra un po' riduttivo.</p>
<p>GOZZOLI - Ci sono
ricerche sulle emozioni degli animali, persino l'imbarazzo.</p>
<p>SCIRÈ - (continua la lettura)</p>
<p style="margin-left: 40px;">"... Ma non soltanto può entrare dentro
di sé,
egli può uscire dall'ambiente e trascendere, andare oltre.
L'animale può conoscere soltanto quello che si trova nello
spazio circostante e che i suoi sensi raggiungono; conosce soltanto
questi alberi, questa casa. L'uomo, trascendendo l'ambiente materiale
che lo circonda, conosce in certo modo tutti gli alberi, tutte le
case, perché elabora l'idea di albero, l'idea di casa. Questa
idea oltrepassa i limiti spazio-temporali, vale a dire: è
spirituale.</p>
<p style="margin-left: 40px;">Questa proprietà,
caratteristica dell'uomo, è fondamentale perché ci dà
la chiave per scoprire l'essenza stessa dell'uomo. Riconoscendola, ci
collochiamo in una visione spiritualista dell'uomo rigettando il puro
materialismo o il biologismo. Affermando la "sostanziale
differenza" che esiste fra l'uomo e l'animale affermiamo
l'irriducibilità dell'essere dell'uomo a quello dell'animale. ...<br>
</p>
<p style="margin-left: 40px;">A questo punto sorge
un'obiezione: l'uomo, si dice, pensa col cervello. Ora, il cervello è
un organo materiale. Quindi anche l'atto di pensare (il pensiero) e
la facoltà che pensa (l'intelligenza) sono materiali. Del
resto, si aggiunge, la prova che l'uomo pensa col cervello sta nel
fatto che, quando, per la vecchiaia, per un incidente o per una
malattia, quest'organo si deteriora, la capacità di pensare
dell'uomo risulta più o meno gravemente compromessa a seconda
che il cervello sia più o meno leso.</p>
<p style="margin-left: 40px;">A questa obiezione si deve
rispondere che l'uomo non pensa col cervello, ma con l'intelligenza e
che il cervello non è l'organo dell'intelligenza. Per
comprendere esattamente il senso di questa risposta, basta osservare
quello che avviene nel caso dell'occhio in rapporto alla sensazione
visiva, o nel caso dell'orecchio in rapporto alla sensazione uditiva.
L'uomo vede con l'occhio e sente con l'orecchio. Ciò significa
che l'occhio e l'orecchio sono gli organi dei sensi della vista e
dell'udito: sono "organi", cioè producono la
sensazione visiva e uditiva. Perciò un uomo senza gli occhi
non vede e un uomo con una malattia grave all'orecchio non sente
affatto, o sente poco. Non avviene la stessa cosa nel caso della
conoscenza intellettiva. Non è il cervello che produce il
pensiero, come l'occhio produce la sensazione visiva; e neppure il
cervello è l'organo dell'intelligenza, come invece l'occhio è
l'organo del senso della vista. Infatti, la conoscenza intellettiva,
come si è visto è di natura spirituale, mentre il
cervello è un organo materiale. Ora, per il principio di
causalità, ciò che è materiale non può
causare ciò che è spirituale: la causa (materiale) non
sarebbe proporzionata all'effetto (spirituale). Perciò la
causa della conoscenza intellettiva non può essere che una
facoltà spirituale, qual è precisamente l'intelligenza.
D'altra parte, il cervello non può essere l'organo
dell'intelligenza.</p>
<p style="margin-left: 40px;">Qual è, dunque, il
rapporto tra intelligenza e cervello? È
un rapporto non causale, ma strumentale. Cioè, l'intelligenza
si serve del cervello per pensare, ma non pensa col cervello.
Infatti, per poter pensare, l'intelligenza ha bisogno dei sensi e del
cervello, i quali le forniscono i materiali del pensare. Ricevendo
gli impulsi trasmessigli dai sensi, il cervello li elabora in
sensazioni e in immagini. Di questo materiale l'intelligenza, con la
sua capacità di astrazione, si serve per formare i concetti.
Evidentemente, se non c'è questo materiale fornito al
cervello, l'intelligenza non può operare. Perciò,
l'intelligenza nel pensare si serve del cervello, ma questo non è
il suo organo."</p>
<p>PETERNOLLI - L'Autore
arriva a dire che il rapporto tra la dimensione spirituale ed il
corpo è persino più misterioso dell'unione della natura
umana a quella divina.</p>
<p>FRATTINI - Le
conclusioni sono aristoteliche.</p>
<p>PARENTI - Solo le
conclusioni.</p>
<p>PETERNOLLI - Nel
momento in cui si parla di "concetto" si entra nella
dimensione che va al di là anche dell'interiorità
dell'animale.</p>
<p>FRATTINI -
L'intelligenza è nella riflessione, non nell'abilità a
risolvere problemi.</p>
<p>STIRPE - L'uomo è
molto differente dall'animale. L'uomo è capace di progredire,
di formare paesi civili, molto diversamente da come viveva prima. Il
cane vive come viveva il cane antico, se togliamo quanto è
portato dall'uomo.</p>
<p>SCIRÈ - Mi piace la distinzione: l'animale è particolarmente
rivolto all'esterno e non sappiamo se abbia interiorità,
mentre l'uomo ha una capacità di estraniarsi dall'esterno e
chiudersi nell'interiorità. Mi ha colpito anche il discorso
dell'angoscia della scimmia in gabbia, che cerca di captare quello
che viene dall'esterno perché non ha risorse interiori.</p>
<p>GOZZOLI - Anche l'uomo
ha questo atteggiamento.</p>
<p>PETERNOLLI - C'è
stata una evoluzione antropologica. Nel momento in cui un essere ha
l'autocoscienza, in cui ci si rende conto di esserci e si ha la
capacità di scegliere con un minimo di libertà e
consapevolezza, si può parlare di persona.</p>
<p>FRATTINI - Forse
l'autocoscienza di un tempo non era come l'abbiamo noi oggi. Però
gli permetteva di pilotare la sua evoluzione.</p>
<p>STIRPE - L'animale non
ha capacità inventiva.</p>
<p>PARENTI - L'Autore pone
come differenza specifica dell'uomo la capacità di isolarsi e
rifugiarsi in sé e di riflettere, o autocoscienza; poi parla
della capacità di trascendere l'ambiente materiale, i limiti
spazio-temporali, formando concetti: per questo l'uomo è
spirituale. Questa proprietà ci darebbe la chiave per scoprire
l'essenza stessa dell'uomo. Quando, circa 70 pagine dopo, tratta del
rapporto tra intelligenza e cervello, era già presupposto che
l'intelligenza fosse spirituale. Per salvare il ruolo del cervello,
distingue tra il conoscere col cervello ed il conoscere servendosi
del cervello come strumento.</p>
<p>PETERNOLLI - Questo
paragrafo si intitola "fenomenologia dell'interiorità",
mentre quello successivo parla dell'intima unione delle dimensioni
sensitiva e umana. Il sentire umano è un sentire già
intrinsecamente intellettivo, e l'<span style="font-style: italic;">intelligere</span>
è
primariamente e costitutivamente un <span style="font-style: italic;">intelligere</span>
senziente.
<span style="font-style: italic;">Intelligere</span> e sentire
costituiscono una unità
intrinseca, che chiama "l'intelligenza senziente".</p>
<p>PARENTI - Lui fonda tutto sulla capacità di astrarre e sulla
capacità di
riflessione. Il discorso seguito da Aristotele è completamente
diverso: "Se dunque intendere è come sentire, o sarà
certamente un subire qualcosa da parte di un oggetto dell'intelletto,
o qualcos'altro di questo genere. Occorre, dunque, che non possa
subire alcunché, ma sia recettiva della rappresentazione e sia
in potenza a qualcosa di questo genere, ma non sia questa cosa e che
come la sensibilità sta ai suoi oggetti, in modo simile
l'intelletto stia ai propri. Perciò, poiché
l'intelletto conosce tutte le cose, è necessario che sia privo
di mescolanza ... per conoscere. Infatti ciò che compare
all'interno vieta ciò che è esterno e ostruisce"
[<span style="font-style: italic;">De anima</span>, lib. III, 429 a 13
ss.]. Se io sono abbagliato, non vedo più niente. Se
conosco le cose visibili per rapporto al loro colore, bisogna che io
sia recettivo, nell'organo, del colore e quindi l'organo deve essere
come una camera oscura. Lo stesso per il sonoro. L'organo deve venire
trasformato dalla caratteristica attraverso la quale quel senso
coglie le cose. La vista non vede i colori, ma i colorati. Li vede
perché colorati. Se l'intelletto è fatto per conoscere
tutte le cose, dovrebbe essere trasformabile quanto alla natura
generica delle realtà di questo mondo: i corpi. Dovrebbe non
essere corporeo, ma in potenza all'essere corpo. Per trasformarsi
bisogna che non sia quello che deve diventare. L'autocoscienza viene
dopo, è una conseguenza. E l'astrazione è indice di una
intelligenza inferiore, razionale, che deve ricorrere alla
sillogistica o insiemistica: gli angeli e Dio non ne hanno bisogno.
La posizione dell'Autore è piuttosto agostiniana, anche se
viene condivisa persino nei manuali di filosofia
aristotelico-tomista.</p>
<p>BERTUZZI - S. Tommaso
usa due argomenti per dimostrare la non materialità della
facoltà intellettiva: una è l'astrazione e l'altra è
la riflessione. Lo dice nella Somma Teologica.</p>
<p>PARENTI - A leggere la
Somma Teologica ignorando i commenti ad Aristotele si ha questa
impressione. Tommaso ha finito la sua vita facendo questi commenti.</p>
<p>PETERNOLLI - In
concreto, ogni conoscenza sensitiva è permeata di razionalità
e ogni conoscenza intellettiva umana è influenzata dalla
sensibilità: non è l'occhio che guarda né
l'orecchio che ode, ma la persona umana che guarda e sente, come dice
nel <span style="font-style: italic;">De veritate</span>.</p>
<p>PARENTI - L'intelletto
umano è fatto per cogliere le cose che gli presenta
l'osservazione, con quell'atto che chiamiamo giudizio, dove le parti
del giudizio non sono ancora conoscenza così come le parti di
una stanza, le pareti, non sono abitabili. Invece qualunque manuale
di filosofia aristotelico-tomista parte dal concetto per costruire il
giudizio: questa è una specie di riduzionismo logico, fatto da
chi vuol fare l'anti-materialista. S. Agostino per vincere lo
scetticismo parte dall'introspezione. Non so se quel maglione è
blu, ma certamente lo vedo blu. Così arrivi solo al fenomeno.
La conoscenza come assimilazione rispettosa (Giorgio Prodi parlava di
metabolizzazione rispettosa) termina alla cosa: tu non mangi l'idea
del panino, ma il panino.</p>
<p>BERTUZZI - Per Tommaso è vera conoscenza anche quella dei sensi e
quella della simplex apprehensio
dell'intelletto, anche se non è conoscenza della verità.
Per avere la conoscenza della verità occorre avere la
riflessione, che è implicita nel giudizio dove si riconosce
ciò che si conosce.</p>
<p>PARENTI - Se il Prof.
Gianni Vattimo dice che la verità non c'è, che cosa gli
rispondi?</p>
<p>RUBINO - Che la verità è la non verità.</p>
<p>BERTUZZI - Uno può
negare anche che esiste il sole.</p>
<p>RUBINO - La conoscenza
sensitiva è vera conoscenza, ma non è conoscenza della
verità, che ha bisogno di un impegno riflessivo?</p>
<p>BERTUZZI - Non solo
conosce l'oggetto, ma conosce di conoscere quell'oggetto.</p>
<p>RUBINO - Vorrei
riportare questo a ciò che sappiamo oggi sulla conoscenza. Hai
parlato di conoscenza intellettiva: in che cosa consiste la
differenza?</p>
<p>BERTUZZI - La
conoscenza intellettiva non ha solo la capacità di adeguarsi
ad una cosa. Io vedo un oggetto verde. Quando dico "Questa è
una bottiglia" ho messo in relazione, riflettendo, il senso con
quello che l'intelletto ha riflettuto confrontando l'oggetto con gli
altri.</p>
<p>RUBINO - La conoscenza
dei sensi porta informazione alle mappe cerebrali. Non abbiamo ancora
consapevolezza di questo e ce l'hanno anche gli animali, ma è
già conoscenza. Per organizzare queste informazioni devo
introdurre il concetto del mentale: una riflessione. Penso che la
nostra mente sia frutto di una evoluzione dove ad un certo punto c'è
il salto dell'autoconsapevolezza. Solo che non vorrei sconfinare
nella teologia per questo.</p>
<p>PARENTI - Aristotele
era pagano. Se uno cerca di imbrogliarmi, gli rispondo che non sono
cretino. La consapevolezza dell'atto che sto facendo mi dà la
consapevolezza critica della verità. Ma questo non serve a
capire che non è una trasformazione "materiale".
Ricordo un professore che cercava l'algoritmo dell'autocoscienza e
probabilmente Alan Turing sperava di trovarlo. Invece il discorso di
Aristotele mi dice che non può essere una trasformazione. Che
una trasformazione non possa essere riflessiva, Aristotele lo
dimostra solo all'inizio del settimo libro della Fisica. Quella
prova, l'unico a condividerla è Tommaso, mentre Avicenna e
Averroè non erano d'accordo. Io non l'ho ancora capita: è
troppo difficile. Invece l'altro discorso un poco si capisce. Resta
vero che voi non parlate mai della conoscenza come assimilazione, ma
ne parlate come di qualcosa di misterioso, di mistico.</p>
<p>FRATTINI - Giovanni di
San Tommaso, scolastico, ha elaborato una filosofia dei simboli.</p>
<p>BERTUZZI - Io ho
contestato il fatto che tu, Sergio, hai detto che quella dei sensi
non è una conoscenza.</p>
<p>PARENTI - La conoscenza è legata al giudizio. Però è chiaro che
quando
sono sonnambulo ho una conoscenza come quella dei cagnolini.</p>
<p>BERTUZZI - Conoscere e
conoscere la verità non sono la stessa cosa.</p>
<p>PARENTI - Io stavo
parlando dei concetti: un concetto singolo non è conoscenza
così come una parete non è abitabile: si abita in una
stanza. L'uomo conosce giudicando. Se non giudica non arriva a
conoscere. Per dirmi se c'è o non c'è qualcosa devi
fare un giudizio.</p>
<p>PETERNOLLI - Non è
il senso o l'intelletto che capisce, ma l'uomo.</p>
<p>PARENTI - Io volevo
dire solo che come una parola da sola non fa una notizia, ma ci vuole
un soggetto ed un predicato almeno sottintesi, così una
nozione da sola non è ancora conoscenza. Il giudizio più
vago è che c'è qualcosa: questo presuppone le nozioni,
come la stanza presuppone le pareti. Ma le nozioni nascono giudicando
e si precisano man mano che faccio giudizi più precisi. Invece
nel mondo riduzionista uno parte con le nozioni. Credo che questo
derivi dalla tarda latinità e dalla scuola stoica.</p>
<p>BELARDINELLI - Dunque
non l'argomento dell'astrazione o dell'interiorità?</p>
<p>PARENTI - Quelle sono
conseguenze, sono conferme a posteriori. La nostra conoscenza
intellettiva, che coglie la natura delle cose di questo mondo come la
vista coglie le cose colorate, non può conoscere mediante
trasformazione di un organo, che per trasformarsi dovrebbe non essere
ancora una cosa di questo mondo, una <span style="font-style: italic;">res
extensa</span>. Da qui si
comprende che l'uomo non è del tutto generabile e
corruttibile.</p>
<p><br>
<br>
</p>
<p style="margin-bottom: 0cm; font-style: normal;"><br>
</p>
<p style="margin-bottom: 0cm; font-style: normal;"><br>
</p>
<p style="margin-bottom: 0cm;"><br>
</p>
<p style="margin-bottom: 0cm;"><br>
</p>
<div id="sdfootnote1">
<p class="sdfootnote"><a class="sdfootnotesym" name="sdfootnote1sym"
 href="#sdfootnote1anc">1</a>Cita da: TOMMASO D'AQUINO, <span
 style="font-style: italic;">Lo specchio
dell'anima - La sentenza di Tommaso d'Aquino sul "De anima" di
Aristotele</span>, San Paolo, Cinisello Balsamo 2012. </p>
</div>
<div type="FOOTER">
<p style="margin-top: 0.5cm; margin-bottom: 0cm;" align="center">5</p>
</div>
</body>
</html>
