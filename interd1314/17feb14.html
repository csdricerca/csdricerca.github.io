<!DOCTYPE HTML PUBLIC "-//W3C//DTD HTML 4.0 Transitional//EN">
<html>
<head>
  <meta http-equiv="CONTENT-TYPE" content="text/html; charset=UTF-8">
  <title>17feb14</title>
  <meta name="GENERATOR" content="OpenOffice 4.1.0  (Win32)">
  <meta name="AUTHOR" content="sergio ">
  <meta name="CREATED" content="20140303;8570400">
  <meta name="CHANGEDBY" content="sergio ">
  <meta name="CHANGED" content="20140305;16331800">
  <style type="text/css">
	<!--
		@page { margin: 2cm }
		P { margin-bottom: 0.21cm }
	-->
	</style>
</head>
<body dir="ltr" lang="it-IT">
<p style="margin-bottom: 0cm; font-style: normal; font-weight: normal;"
 align="left">
Bologna, 6 febbraio 2014</p>
<br>
<p style="margin-bottom: 0cm; font-style: normal; font-weight: normal;"
 align="left">Agli amici degli Incontri Interdisciplinari</p>
<p style="margin-bottom: 0cm; font-style: normal; font-weight: normal;"
 align="left"><br>
</p>
<p style="page-break-before: auto;" align="left">Carissimi,</p>
<p style="font-style: normal; font-weight: normal;" align="left"> ci
rivedremo <span style="font-weight: bold;">lunedì 17 febbraio</span>,
alle ore 21,
presso il Convento San Domenico, che ci ospiterà nella sua "sala
rossa", cui si accede da Via San Domenico 1.</p>
<p style="font-style: normal; font-weight: normal;" align="left">
Proseguiremo
il dibattito nato la volta scorsa a proposito del <span
 style="font-weight: bold;">libero arbitrio</span>
come <span style="font-weight: bold;">libertà di indifferenza o
libertà "di qualità"</span>.
Questa denominazione è dovuta ad un teologo domenicano, il P.
Servais Pinckaers, che insegnava a Friburgo (Svizzera), del quale
abbiamo letto alcuni passi significativi, riportati nel resoconto.</p>
<p style="font-style: normal; font-weight: normal;" align="left"> </p>
<p style="font-style: normal; font-weight: normal;" align="left"> Un
cordiale saluto in attesa di rivederci</p>
<p style="font-style: normal; font-weight: normal;" align="left"><br>
</p>
<p style="font-style: italic; font-weight: normal; text-align: center;">
fra
Sergio Parenti O.P.</p>
<div style="text-align: center;">__________________________________________________________________________<br>
</div>
<p style="font-style: normal; font-weight: normal;" align="left"><br>
</p>
<br>
<br>
<p style="font-weight: bold;" align="center">Breve
resoconto dell'Incontro Interdisciplinare del 17 febbraio 2014</p>
<p style="font-style: italic;" align="center">a
cura di fra Sergio Parenti O.P.</p>
<p><br>
<br>
</p>
<p>PARENTI - Mi sembra che il discorso sul libero arbitrio sia rimasto
sospeso, la volta scorsa, sull'autodeterminazione della volontà:
il problema della "<span style="font-style: italic;">causa sui</span>"
della volontà
aperta tra i due opposti. La <span style="font-style: italic;">causa
sui</span> non esiste: è un
assurdo nel senso di quello che si solleva tirandosi per i capelli.
Esiste nel senso di chi si costruisce una scaletta per salire. I
punti fermi della scaletta sarebbero i punti fermi della natura, cioè
il tendere al bene della volontà ed il tendere al vero
dell'intelletto, le tendenze degli istinti (le passioni dell'appetito
irascibile e dell'appetito concupiscibile). Aristotele si chiede come
faccia il vivente a muovere se stesso. Bisogna supporre che esso
abbia delle parti tali che una muove l'altra, ma il tutto non deve
diventare un circolo vizioso come il motore che produce l'energia che
lo fa andare avanti. Il tutto deve avere questa capacità di
agire naturale di trasformarsi, così come il fuoco riscalda.
Dunque è una causalità di tipo formale quella della
natura del tutto, non una causalità di tipo efficiente. Poi,
prese singolarmente, le singole parti del tutto contribuiscono come
cause efficienti, senza contraddire che nessuna cosa è causa
efficiente di se stessa: nel camminare muovo una gamba e poi,
appoggiandomi a quella, muovo l'altra, senza che una cosa diventi
propriamente causa efficiente di se stessa. Non vedo altra soluzione
che possa evitare il paradosso.</p>
<p>BERTUZZI - S. Tommaso distingue la potenzialità dell'essere
vivente e cosciente da quella dell'essere materiale, perché
mentre le cose non si muovono ma sono mosse, il principio per cui un
essere cosciente agisce è intrinseco all'essere cosciente e
non è eterodiretto: la volontà non è una forza
estrinseca, ma intrinseca al soggetto. Questo dice Tommaso.</p>
<p>PARENTI - L'essere cosciente sarebbe capace di una causalità
efficiente riflessiva?</p>
<p>BERTUZZI - Sì.</p>
<p>STIRPE - La volontà dell'uomo è influenzata da tutta una
serie di cose, ad esempio dalle esperienze precedenti.
Dall'educazione ricevuta alla simpatia di chi ho di fronte. La
volontà viene dal cervello, ma è risultato delle
esperienze precedenti.</p>
<p>FRATTINI - Anche se la volontà è influenzata, sei tu che
decidi. [A Parenti] Bertuzzi distingueva tra la capacità
dell'uomo e quella degli altri viventi: l'uomo è capace di
riflettere. Tu gli hai messo le cose in maniera che lui ti ha detto
di sé, ma era una trappola.</p>
<p>PARENTI - Lui ha distinto l'essere cosciente dall'essere materiale.
Dico bene?</p>
<p>BERTUZZI - Esatto.</p>
<p>PARENTI - Cioè la <span style="font-style: italic;">res cogitans</span>
dalla <span style="font-style: italic;">res extensa</span>.
Ma noi è già da due o tre volte che diciamo che la
distinzione non funziona. Lui di fatto dice quello che dice S.
Bonaventura: la capacità di riflettere della volontà le
permette di autodeterminarsi. Questa a casa mia si chiama causalità
efficiente. La scuola francescana ha litigato con quella domenicana
proprio per la questione dell'anima come causa formale, e non "motore"
come nella visione platonica.</p>
<p>FRATTINI - Se si vuole stare solo nei termini della causalità, si
arriva al paradosso: il vivente che si muove da solo.</p>
<p>PARENTI - Paradosso o ci sono spiegazioni? Anche oggi si parla di
neg-entropia per il vivente. La tradizione platonica vedeva
tendenzialmente nell'anima un motore. La tradizione stoica metteva le
rationes seminales come
fossero una specie di anima in tutte le cose (si parla di
pan-zoismo). Queste visioni oggi rimangono nell'animismo, che viene
attribuito anche ad Aristotele, perché non riescono a
concepire l'anima se non in quel modo lì. Resta sempre una
causalità efficiente.</p>
<p style="font-style: normal;">STIRPE - Può darmi una definizione di
anima?</p>
<p>PARENTI - La parte formale del modo di esistere di un vivente. Il
mio
modo di esistere ha due aspetti che devo riconoscere come realmente
distinti. Uno è quello per cui esisto e ho certe capacità
operative (tipiche dell'uomo o comuni anche ad altre cose). Il mio
modo di esistere, quando salgo su una bilancia, mi dà le
stesse capacità che il suo modo di esistere dà ad un
sasso. Però il mio modo di esistere mi dà anche altre
capacità che il suo modo di esistere non dà al sasso.
L'aspetto per cui siamo indistinguibili sulla bilancia mi fa
dire che siamo entrambi dei gravi. Ma questo non vuol dire che
esistano tanti modi di esistere: io ne ho uno solo, perché ho
una sola esistenza. La parte attuale del mio modo di esistere mi
rende capace delle azioni vitali come tutte le piante e gli animali,
mi rende capace delle forme di vitalità conoscitiva tipiche
della sensibilità, come hanno anche gli animali, e mi rende
capace di cose della razionalità che invece sfuggono al mondo
dove tutto si trasforma o per lo meno pongono il problema. Per la
parte potenziale, invece, diventerà quel mucchietto di
aminoacidi e cose varie (non diventerà qualsiasi cosa). La mia
corruzione sarà generazione di altre cose. L'anima viene vista
come principio dell'esistere e dell'operare di un qualche cosa che
deve avere una pluralità di parti fisiche dove una muove
l'altra. L'agire dell'insieme, che permette questo muovere se stessi,
non è una causalità efficiente, ma è come il
fuoco che scalda per quello che è, non perché attui se
stesso.</p>
<p style="font-style: normal;">BERTUZZI - Il fuoco è un principio
materiale. Il principio delle
azioni, nell'uomo, è volontario.</p>
<p>PARENTI - Che cosa intendi per materiale? Se intendi le cose che si
pesano e si misurano contrapposte a res cogitans,
il fuoco è materiale. Ma io non intendevo quello. Quando
parlavo di principio materiale intendevo quella parte potenziale del
mio modo di esistere per cui diventerò, alla mia corruzione,
certe determinate cose.</p>
<p style="font-style: normal;">BERTUZZI - Non è quello il principio
delle mie azioni.</p>
<p style="font-style: normal;">PARENTI - Il principio delle mie azioni
è la parte formale. Uno
agisce in quanto è in atto, non in quanto è in potenza.</p>
<p style="font-style: normal;">FRATTINI - Dire che l'anima è la forma
sostanziale del corpo
rientra nel tuo modo di esprimere?</p>
<p>PARENTI - È
esattamente quello. Solo che la gente, per forma sostanziale, intende
altre cose: lo spiritello motore, ecc.: la <span
 style="font-style: italic;">res cogitans</span>
capace di attuare se stessa.</p>
<p style="font-style: normal;">FRATTINI - Perché usi queste categorie
cartesiane? Usa quelle
tomiste.</p>
<p style="font-style: normal;">PARENTI - S. Tommaso veniva accusato
proprio per quello.</p>
<p style="font-style: normal;">BERTUZZI - Circa le azioni dell'uomo, a
differenza dei moti naturali che
avvengono per leggi estrinseche ai corpi, l'uomo ne è
responsabile perché esse procedono da lui: è lui che
decide di agire in un certo modo, fondamentalmente. Poi ci saranno
tutti gli influssi che volete. Se non parte da lui, però, non è più un
atto umano.</p>
<p style="font-style: normal;">PARENTI - Gli atti naturali partono
dalla parte attuale del modo di
esistere di una cosa.</p>
<p style="font-style: normal;">STIRPE - Può dirmi la differenza tra
anima e coscienza? Che
cosa mi fa agire consapevolmente?</p>
<p>PARENTI - È
quando la ragione si applica a valutare il proprio agire, proprio
perché ne è consapevole. Nel linguaggio di oggi
chiamiamo coscienza la ragione stessa. Per S. Tommaso la coscienza
era il giudizio della ragione sul proprio agire. Basta intendersi. La
presenza nell'attività conoscitiva del proprio agire non
c'entra con la causalità efficiente.</p>
<p style="font-style: normal;">BERTUZZI - Non capisco che cosa intendi
per causalità efficiente.</p>
<p>PARENTI - Per alcuni la volontà mette in moto se stessa da sola,
non perché è l'appetito legato alla razionalità.
Invece c'è una causalità incrociata per cui non c'è
il circolo vizioso del Barone di Münchhausen
che si solleva tirandosi per i capelli. C'è un interagire tale
per cui non c'è la pretesa della capacità riflessiva
della causalità efficiente, che è sempre data per
impossibile, perché uno agisce in quanto è in atto ed è
mosso in quanto è in potenza, e non si può essere in
potenza ed in atto sotto lo
stesso aspetto.</p>
<p>RUBINO - La <span style="font-style: italic;">res
cogitans</span> non muove se
stessa, per S. Tommaso, a differenza di S. Bonaventura?</p>
<p>PARENTI - Si parla della volontà. Anche S. Tommaso dice che la
volontà muove se stessa, perché vuol volere, ma non nel
senso che sia <span style="font-style: italic;">causa sui</span>
e basta. Da una parte l'intelletto attua la volontà portandole
davanti il bene che è il suo oggetto proprio, cui essa tende
per natura. Non può non farlo, come io non posso non vedere
una luce se ho la vista che funziona.</p>
<p>RUBINO - Mi trovo molto in difficoltà a proposito di
intelletto, causa efficiente, <span style="font-style: italic;">causa
sui</span> ...
Ma vorrei capire la sostanza. Dal mio punto di vista interessa sapere
se le funzioni della mente sono libere. San Tommaso, se ho ben
capito, pone una unità tra la <span style="font-style: italic;">res
cogitans</span>
e la <span style="font-style: italic;">res extensa</span>, e
l'anima è la parte formale dell'esistere,
ed è principio dell'operare, ed è forma sostanziale del
corpo. È così?</p>
<p>PARENTI - Quando tu dici che l'anima è la forma del corpo, io
posso intendere che ci sono due cose, l'anima e il corpo, che si
uniscono e l'anima diventa il motorino o il pilota del corpo. Questo
non va bene. Invece intendo che la corporeità è una
caratteristica che dipende sempre dall'anima, dalla parte formale;
però, per specificare nel vivente, che è capace di
<span style="font-style: italic;">motio sui</span>, che tipo di
forma è, uso come differenza gli aspetti materiali, cioè
quelli più generici (le caratterizzazioni ulteriori stanno
dalla parte del predicato, cioè della forma): allora devo dire
che è l'atto primo di un corpo fisico organizzato. Cioè,
perché ci sia azione vitale, ci vuole una corporeità
con parti distinte, dove c'è una organizzazione (una parte
muove l'altra); atto primo vuol dire è "principio di operazione".
Questo perché in quell'unica forma sostanziale da cui dipende
anche la corporeità, per capirla devo distinguere l'aspetto
della corporeità dall'altro, e questo perché mi deve
spiegare una motio sui
che altrimenti è un assurdo. Quando si dice che l'anima è
l'atto primo di un corpo fisico organico, è perché,
parlando di una forma in se stessa e cercando di definirla, sono
costretto ad usare come differenza la parte materiale [più
generica] di essa, che non è la materia prima. Invece la
materia prima è la parte potenziale del mio modo di esistere
per cui diventerà certe altre cose quando mi corrompo. Nella
visione che distingue la res cogitans,
la materia prima è la parte materiale, il corpo: questo è il modo
comune di vedere, ma non era quello di Tommaso. Egli ebbe
delle grane proprio per colpa della unicità della forma
sostanziale: infatti il corpo di Cristo, nel sepolcro, non sarebbe
stato il corpo di Cristo, mentre lo era. Il cadavere, infatti, non è
il corpo dell'uomo: lo si chiama corpo in modo equivoco, come
l'occhio di gesso.</p>
<p style="font-style: normal;">STIRPE - Che cos'è il corpo?</p>
<p style="font-style: normal;">PARENTI - La parte attiva del mio essere
per cui, per Tommaso, sono
soggetto al moto locale; io potrei dire quella per cui, se salgo
sulla bilancia, segno un peso. Il corpo del vivente è organo
del vivente; quando è morto, è un'altra cosa. La mano
tagliata non è più arto di un vivente: la chiamo mano
come chiamo occhio un occhio di vetro: è una metafora.</p>
<p>BERTUZZI - Edith Stein, in "Essere finito ed essere eterno",
distingue tra Kõrper
e Leib (corpo vivente). La sfumatura è che Leib, attribuito
all'uomo, comporta la soggettività: è il mio corpo.
L'uomo è padrone dei suoi atti perché ha la possibilità
di sceglierli, e questo, anche per S. Tommaso, come dice all'inizio
della morale, lo fa immagine di Dio, perché anche l'uomo è
principio delle sue opere in forza del libero arbitrio. Questo volevo
sottolineare anche all'inizio. P. Boccanegra diceva: "L'uomo è
razionale, chi è razionale è libero, l'uomo è
libero." Ma aggiungeva una premessa: "chi è
razionale è indeterminato attivamente", chi è
indeterminato attivamente è libero ...</p>
<p>PARENTI - Anche i tomisti, compreso Giovanni da San Tommaso, sono
caduti in quello che il P. Pinckaers ha denunciato come errore: la
capacità di determinarsi tra il bene e il male, fra obbedire e
disobbedire a Dio. Ockham arriva a dire che anche in Paradiso Dio
potrebbe ordinarti di odiarlo e tu dovresti odiarlo. L'esempio è
antropomorfo come quello del mio compagno di scuola che si chiedeva :
"se Dio è infinito, il suo braccio ed il suo naso sono
lunghi uguali?"; ma a quel tempo non si ponevano il problema
della sensatezza di una domanda. Bonaventura e Tommaso accettano
entrambi la definizione di Pietro Lombardo: "il libero arbitrio è la
facoltà dell'intelletto e della volontà,
che ti fa scegliere il bene se c'è l'aiuto della grazia, o il
male se non c'è questo aiuto". Questa era la definizione
che si imparava a scuola. Però Bonaventura la risolve col
fatto che la volontà è capace di attuare se stessa, da
sola. Tommaso dice che ci sono la interazione di intelletto e
volontà, più gli altri principi, cioè le
passioni (e le circostanze, che però vengono considerate
dall'intelletto) e gli habitus
che devono determinare sia l'intelletto che la volontà. I
principi sono tanti, e c'è un intreccio che è la
complessità del vivente, che muove se stesso anche nel
decidere e nel conoscere. Anche le passioni: non mi meraviglio che il
Libet veda nell'elettroencefalogramma che cosa decideremo prima che
ne siamo coscienti. Nel suo esperimento egli parte dal presupposto
della libertà d'indifferenza. Ti chiede di decidere tu quando
premere un tasto, segnando il tempo in cui lo fai. Non ti han detto
di sparare a tua madre, ma solo di premere un tasto. Essendo
pienamente disposto a farlo quanto all'agire volontario, lo farai
quando te lo sentirai. Dunque prima dovrai sentirtelo, poi deciderai.
Il cervello non è organo dell'intelletto, della mente, ma di
tutti i sensi interni, che sono appunto principi delle passioni e
dell'azione. Per decidere devo sempre "sentirmelo". Anche
a livello dell'intelletto non riesci a pensare senza farti una
raffigurazione sensibile. S. Alberto diceva che l'intelletto, per
conoscere se stesso, non ha bisogno dei sensi. S. Tommaso diceva di
no. Per questo S. Tommaso ha difficoltà a spiegare la
conoscenza dell'anima dopo la morte: conoscenza imperfetta, vaga. Nei
beati c'è Dio che li supporta, ma di per sé è
diverso. Per la scuola francescana, per S. Alberto e poi per la
scuola renana questo problema non si pone: nell'intelletto non vi è
nulla che non sia prima stato
nei sensi, eccetto l'intelletto stesso. Tommaso conosceva il pensiero
del suo maestro: se lo rifiuta vuol dire che prende una posizione,
anche se non cita mai i viventi.</p>
<p style="font-style: normal;">PETERNOLLI - Ogni attività intellettuale
è sempre
accompagnata da una attività cerebrale.</p>
<p style="font-style: normal;">FRATTINI - L'anima umana separata dal
corpo, per Tommaso, non è
più un uomo, non è più persona: allora che cosa
sussiste?</p>
<p style="font-style: normal;">PETRNOLLI - Tutto ciò che siamo è
comunque creato. Anche
nel momento che perdiamo quel soma che è indispensabile per
qualunque nostra attività umana, la dimensione psichica che
era unita al soma con la morte non cessa di esistere, anche se,
essendo fatta per operare attraverso il corpo, non è più
capace di compiere le sue consuete operazioni. Dio puù
regalare una capacità. Aristotele, non separando corpo e
anima, si differenzia da Platone e Cartesio. L'anima separata è
in una situazione innaturale.</p>
<p style="font-style: normal;">FRATTINI - Resterebbe la conoscenza in
generale, senza il "questo".</p>
<p style="font-style: normal;">PARENTI - C'è anche una conoscenza del
sé.</p>
<p>PETERNOLLI - Ci sono molte attività nel mio corpo di cui non sono
nemmeno a conoscenza, o di cui comunque non sono padrone. Poi c'è
il problema del meliora video proboque, deteriora sequor.</p>
<p>PARENTI - La forma sostanziale significa un modo di esistere, quindi
due forme sostanziali significherebbero due esistenze. L'unico modo,
poiché io ho una sola esistenza, di spiegare la mia corporeità è la
presenza virtuale, cioè dire che la parte attuale
del mio modo di esistere mi dà quello che ad un sasso dà
la sua parte attuale del suo modo di esistere; però la mia mi
dà altre cose, così come, a lui, la sua dà di
poter campare mille anni. Il concetto di presenza virtuale (chi sa
saltare tre metri sa saltarne anche uno e mezzo) è il primo
passaggio da fare. Il secondo passaggio è capire che l'agire
intellettivo non avviene mediante trasformazione di un organo, anche
se la presuppone nella parte sensibile. In parole povere, la
trasformazione di un organo permette di conoscere, anche se non è
il conoscere, altrimenti, scaldando un chiodo, il chiodo conoscerebbe
il calore. Però ci vuole il riscaldamento dell'organo perché
io senta il calore, ci vuole la trasformazione cromatica perché
io veda i colori ... La trasformazione dell'organo deve avvenire
su quella qualità o caratteristica che mi permette di avere
come conoscibile l'oggetto: il colore per la vista, il sonoro per
l'udito, ecc. La trasformazione fisica esige che ciò che si
trasforma non sia in atto, ma sia solo in potenza ciò che
diventerà. Non apro una porta aperta, ma una porta chiusa.
Ora, che cosa fa l'intelletto umano? Capisce che cosa sono le cose
soggette a trasformazione, corporee. Diamolo per scontato. Se
conoscesse mediante trasformazione di un organo, questo non dovrebbe
essere corporeo, non dovrebbe essere quindi un organo. Quindi non può
esistere questo organo. Anche se ho bisogno dell'osservazione per
poter capire qualcosa. Se ho un'operazione che non c'entra con le
trasformazioni, non posso dire che io, per tutti i miei aspetti, sono
generabile e corruttibile. La parte attuale del mio modo di esistere
non è "solo" forma sostanziale, ma "anche"
forma sostanziale. Da dove viene l'uomo e dove va a finire? Mistero.
Ma quando muore non è come le cose generabili e corruttibili,
dove la corruzione è generazione di un'altra cosa. E quella di
prima non c'è più. Siccome il modo di esistere è
principio del modo agire è allora la mia forma sostanziale,
che chiamo "anima", è insieme forma e hoc
aliquid. Questo essere <span style="font-style: italic;">hoc
aliquid</span> quanto spazio ha sopra
all'essere forma sostanziale? Quasi niente, perché il mio
intelletto, per esercitarsi, ha bisogno dei sensi. </p>
<p style="font-style: normal;">FRATTINI - L'intelletto per agire ha
bisogno dei sensi? E per conoscere
se stesso?</p>
<p style="font-style: normal;">PARENTI - Per S. Alberto e altri non ne
ha bisogno. Ma per S. Tommaso
sì, perché una cosa è conoscibile in quanto è
in atto, e l'intelletto, di suo, è in atto quando
l'osservazione gli offre qualcosa. Dopo potrai dire che resta una
conoscenza abituale di se stesso, ma questo viene sempre dopo.</p>
<p style="font-style: normal;">BERTUZZI - E l'intelletto agente?</p>
<p style="font-style: normal;">PARENTI - L'intelletto agente non è una
capacità
conoscitiva, ma una capacità che fa conoscere, anche se
qualcuno pretende che sia diverso.</p>
<p style="font-style: normal;">PETERNOLLI - Se c'è qualche difetto
organico nel cervello la
capacità di ragionare va a farsi benedire; però se
esamini la capacità di ragionare in quanto tale, ti accorgi
che è fatta in un modo che non è spiegabile come puro
gioco di forze organiche.</p>
<p style="font-style: normal;">FRATTINI - Cioè tu dici che anche quando
rifletto su me stesso ho
comunque bisogno di attingere almeno dalla memoria?</p>
<p style="font-style: normal;">PARENTI - Se perdi i sensi, perdi
l'autocoscienza.</p>
<p style="font-style: normal;">FRATTINI - Ma la conoscenza
dell'intelletto permane o no?</p>
<p style="font-style: normal;">PARENTI - L'intelletto agente è la
capacità di astrarre,
e senza i sensi non c'è nulla da astrarre. Però
l'intelletto non ha bisogno dell'intelletto agente se ha presente
qualcosa di intelligibile: quando l'intelletto è stato attuato
(grazie ai sensi) non usa l'intelletto agente per cogliere se stesso.
Gli angeli e Dio non hanno bisogno di un intelletto agente. L'uomo è
al livello più basso delle intelligenze, e deve unire la
sensibilità al capire,astraendo dal caso singolo. La nostra
conoscenza è giudicativa, astrattiva (quello che so del
soggetto potrei saperlo di altri) e raziocinativa.</p>
<p style="font-style: normal;">BERTUZZI - Anche Kant riconosce la
necessità del legame con la
sensibilità.</p>
<p style="font-style: normal;">RUBINO - Quanto sono ancora verosimili
queste speculazioni? L'uomo è
condizionato dalla sua storia e non può essere libero. Quello
che tu senti delle mie parole, anche se non vuoi, anche
inconsapevolmente, lo stai organizzando attraverso la tua sensibilità
e la tua storia, secondo la tua individualità. Poi, fra poco,
prenderai una decisione, che ti sembrerà libera, mentre è
frutto di tutta una storia di cui in parte sei consapevole ed in
parte no.</p>
<p style="font-style: normal;">FRATTINI - La mia decisione si applica
su ciò che ho a
disposizione, compresi i condizionamenti. Però il mio atto è
di volontà. L'atto libero non è un assoluto.</p>
<p style="font-style: normal;">PARENTI - La libertà di indifferenza
vede la volontà come
capace di autodeterminarsi tra il bene e il male, ostacolata dalle
passioni. Se le passioni sono principio dell'atto umano, vuol dire
che vengono prima. Quando San Tommaso si chiede se le passioni
servano al volontario, dice di sì, non dice che ostacolano.
Quando però le passioni prendono il sopravvento, e divento
schiavo delle passioni, allora le cose non vanno bene. Anche gli
habitus morali, da non confondere con le abitudini o le
inclinazioni del carattere, ci rendono capaci di decidere senza
pensarci su. Non è vero che ogni decisione sia puntuale,
singola, come nella visione occamista. Su tutto questo insieme si
esercita il libero arbitrio.</p>
<p style="font-style: normal;">RUBINO - L'insieme è così complesso che
la libertà è illusoria.</p>
<p style="font-style: normal;">PARENTI - Non è la vista che vede il
colore, ma sono io che, in
quanto vedente, vedo il colore. Così sono io che decido,
propriamente, non l'insieme di intelletto, volontà, passioni
ecc.</p>
<p style="font-style: normal;"><br>
<br>
</p>
</body>
</html>
