<!DOCTYPE HTML PUBLIC "-//W3C//DTD HTML 4.0 Transitional//EN">
<html>
<head>
  <meta http-equiv="CONTENT-TYPE" content="text/html; charset=UTF-8">
  <title>20gen14</title>
  <meta name="GENERATOR" content="OpenOffice 4.1.0  (Win32)">
  <meta name="AUTHOR" content="sergio ">
  <meta name="CREATED" content="20140204;18500000">
  <meta name="CHANGEDBY" content="Sergio Parenti">
  <meta name="CHANGED" content="20141225;17405803">
  <style type="text/css">
	<!--
		@page { margin: 2cm }
		P { margin-bottom: 0.21cm }
		P.sdfootnote { margin-left: 0.6cm; text-indent: -0.6cm; margin-bottom: 0cm; font-size: 10pt }
		A:link { so-language: zxx }
		A.sdfootnoteanc { font-size: 57% }
	-->
	</style>
</head>
<body dir="ltr" lang="it-IT">
<p style="margin-bottom: 0cm; font-style: normal; font-weight: normal;"
 align="left">
Bologna, 10 gennaio 2014</p>
<br>
<p style="margin-bottom: 0cm; font-style: normal; font-weight: normal;"
 align="left">Agli amici degli Incontri Interdisciplinari</p>
<p style="margin-bottom: 0cm; font-style: normal; font-weight: normal;"
 align="left"><br>
</p>
<p style="page-break-before: auto;" align="left">Carissimi,</p>
<p style="font-style: normal; font-weight: normal;" align="left"> ci
rivedremo <span style="font-weight: bold;">lunedì 20 gennaio</span>,
alle ore 21,
presso il Convento San Domenico, che ci ospiterà nella sua "<span
 style="font-weight: bold;">sala
rossa</span>", cui si accede da Via San Domenico 1.</p>
<p style="font-style: normal; font-weight: normal;" align="left"> Dopo
che Susanna Scirè Frattini ha portato la nostra attenzione su che
cosa sia un uomo responsabile, il problema si è spostato sulla <br>
</p>
<p style="font-style: normal; font-weight: bold; text-align: center;">differenza
tra responsabilità e libero arbitrio.</p>
<p style="font-style: normal; font-weight: normal;" align="left"> Ho
proposto allora di portare all'attenzione di tutti quanto il mio
confratello P. Servais Pinckaers scrisse a proposito della differenza
tra libertà di indifferenza e libertà di qualità (<span
 style="font-style: italic;">Le
fonti della morale cristiana</span>, Ares, Milano 1992, ormai
introvabile). L'originale in francese (1985, Editions Universitaires
Fribourg Suisse, Les sources de la morale chrétienne) credo
si trovi ancora. </p>
<p style="font-style: normal; font-weight: normal;" align="left"> Un
cordiale saluto</p>
<p style="font-style: italic; font-weight: normal; text-align: center;">
fra
Sergio Parenti O.P.</p>
<p style="font-style: normal; font-weight: normal;" align="left"><br>
</p>
<div style="text-align: center;">___________________________________________________________________________<br>
</div>
<br>
<br>
<br>
<br>
<p style="font-weight: bold;" align="center">Breve resoconto
dell'incontro interdisciplinare
del 20 gennaio 2014</p>
<p style="font-style: italic;" align="center">a cura di fra Sergio
Parenti O.P.</p>
<p><br>
<br>
</p>
<p>PARENTI - Vorrei
illustrarvi la libertà d'indifferenza e quella che il padre
Pinckaers
ha chiamato "libertà di qualità", che è
il libero arbitrio secondo san Tommaso ed Aristotele. Leggo pp. 389
ss. :</p>
<p style="margin-left: 1.25cm;">La
linea di demarcazione tra le due concezioni della libertà che
andiamo a studiare è tracciata, storicamente e
sistematicamente, dalle interpretazioni date alla prima parte della
definizione di libero arbitrio trasmessa da Pier Lombardo alla
teologia occidentale: "Il
libero arbitrio è la facoltà della ragione e della
volontà per la quale si sceglie il bene con l'assistenza della
grazia, o il male senza questa assistenza".</p>
<p style="margin-left: 1.25cm;">L'inizio
di questa definizione consente due interpretazioni diametralmente
opposte. Ispirandosi all'analisi aristotelica della scelta, san
Tommaso aveva spiegato la libertà come una facoltà che
procede dalla ragione e dalla
volontà, che si riuniscono per comporre l'atto di scelta,
formato così da un giudizio pratico e da un volere.</p>
<p style="font-style: normal;">La
scelta è dunque un atto della volontà preceduto dal "consiglio", che è
un atto della ragione, e dal
giudizio valutativo di ciò che è meglio.</p>
<p style="margin-left: 1.25cm; font-style: normal;">Per
san Tommaso il libero arbitrio non è una facoltà
primaria; esso presuppone l'intelligenza e la volontà. Esso si
radica dunque nelle inclinazioni alla verità e al bene che
costituiscono queste facoltà.</p>
<p style="font-style: normal;">Questo
comporta l'accettare che vi siano in natura delle tendenze. Il modo
di ragionare di Aristotele è che ogni ente ha la sua
operazione. La natura di ogni cosa sarà quella che ha quelle
operazioni: nell'uomo la natura è razionale. Ci sono anche
operazioni comuni: sia io che un sasso, su una bilancia, abbiamo lo
stesso effetto, però la sua natura dà al sasso cose che
io non ho e così la mia: quando dico che entrambi siamo corpi
non dico che abbiamo la stessa natura. Se un'operazione non va in
porto, l'ente è frustrato, il che è un male. Dunque
ogni ente tende al proprio bene, alla propria perfezione. Ma noi
abbiamo equiparato le realtà naturali a realtà
artificiali (Dio artefice), per motivi teologici. Voi capite che la
materia di un artefatto non ha alcun ordine a questa o quella forma
artificiale, e nemmeno il materiale viene frustrato se l'artefatto
viene male: solo l'artefice è frustrato. Si stacca così
il concetto di bene e di fine dal concetto di natura. Nel momento in
cui Galileo fa trionfare la fisica matematica, e la matematica non
considera la causa finale ("mathematica non sunt bona",
diceva Aristotele, che però ammetteva una fisica matematica),
sparisce del tutto il concetto di tendenza naturale ad un fine. </p>
<p style="margin-left: 1.25cm;">Al
contrario, Occam sostiene che il libero arbitrio precede la ragione e
la volontà, in quanto le spinge ai loro atti, perché io
posso liberamente scegliere - egli dice - se conoscere o
no, se volere o no. Il libero arbitrio è, secondo Occam, la
facoltà primaria, anteriore all'intelligenza e alla volontà
quanto ai loro atti.</p>
<p style="margin-left: 1.25cm;">...
La libertà si pone come un postulato, come un fatto primario
dell'esperienza umana. E infatti costatiamo che, quale che sia la
decisione dettata dalla nostra ragione, la nostra volontà può
seguirla o meno (Quodl. I, q.
16).</p>
<p style="font-style: normal;">Il
fatto dell'incontinente, che fa i propositi buoni e poi fa il
contrario, come quando mi propongo di stare a dieta, è il
motivo per cui Occam dice che c'è la libertà, non la
schiavitù di un vizio.</p>
<p style="margin-left: 1.25cm;">A
partire da questa esperienza, come possiamo definire la libertà?
La libertà risiede tutta nel potere, che è proprio
della nostra volontà, di determinarsi tra gli opposti, e ciò
a partire da sé sola, cioè tra il sì e il no,
tra ciò che detta la ragione e il suo contrario, tra volere e
non volere, agire e non agire, tra ciò che ordina la legge e
il suo contrario, ecc. La libertà consiste, dunque, in una
indeterminazione o una indifferenza radicale della volontà nei
riguardi degli opposti, per cui essa produce il proprio atto in
maniera del tutto contingente. Come dirà Gabriel Biel, la
libertà è essenzialmente la potenza dei due opposti.
Essa è qualificata dall'indifferenza tra gli opposti. </p>
<p>La
concezione di libertà di indifferenza prese piede ovunque,
anche tra i tomisti e tra i molinisti, loro avversari nella disputa
sulla predestinazione. Un teologo ortodosso del Monte Athos, Nicodemo
Agiorita, si oppose a questa concezione: come si fa ad attribuire a
Dio la capacità di fare il male? Questa era anche una
obiezione antica. Ma riprendiamo alcuni passi del P. Pinckaers.</p>
<p style="margin-left: 1.25cm;">A
differenza della libertà di indifferenza, la libertà di
qualità ha come origine e come fondamento le principali
inclinazioni della natura umana, che perciò bisogna studiare
in modo più preciso. Esse formano la base della legge naturale
e della fonte di energia che si diffonderà e si svilupperà
nelle virtù. (pag. 468)</p>
<p>I
principi dell'atto umano non sono solo gli habitus
(buoni o cattivi), ma pure le passioni, che sono atti dell'istinto,
con tutto ciò che di organico vi si trova e che uno può
studiare osservando il cervello. Anche Occam sapeva che la passione
può creare dei problemi. Ma per lui la razionalità era
distinta da tutto ciò che è fisico. Le passioni possono
essere tentazioni, non principi dell'atto del libero arbitrio. Questa
posizione crea problemi e crisi: pensate al problema della
masturbazione negli adolescenti.</p>
<p style="margin-left: 1.25cm; font-style: normal;">La
principale difficoltà risiede nella nostra abitudine di
contrapporre la natura e la libertà come realtà
contrarie. Concependo ciò che è libero come dipendente
unicamente dalla nostra decisione volontaria, come totalmente
indeterminato prima di essa, siamo portati a rappresentarci ciò
che è naturale come ciò che è in anticipo
determinato in modo necessario. Perciò non si vede come si
possa conciliare e mettere insieme ciò che è naturale
con ciò che è libero. (pag. 469) </p>
<p style="margin-left: 1.25cm;">Il linguaggio corrente ci
può venire in aiuto. Quando parliamo di fame di verità
o di sete di felicità, noi usiamo spontaneamente una analogia
che applica allo spirituale parole prese in prestito da un desiderio
biologico. Quest'ultimo può certamente diventare un ostacolo
alla libertà per la sua pesantezza e i suoi eccessi, ma
sappiamo bene che non è lo stesso per il desiderio della
verità: meglio conosciamo la verità e più siamo
capaci di sfuggire alle costrizioni fisiche, di agire liberamente.
Come dice san Tommaso, l'uomo si distingue dagli animali proprio per
la conoscenza degli elementi della propria azione, che lo rende
capace di formarla liberamente.</p>
<p style="margin-left: 1.25cm; font-style: normal;">Allo
stesso modo, a nessuno verrà l'idea di sostenere che i doni
naturali che ha un artista siano un ostacolo o un limite alla sua
libertà. Piuttosto, si penserà che l'ideale, nelle
arti, è di raggiungere il naturale. Non si apprezza molto
un'opera che sa di costruzione e di artificio, che non ispira il
senso naturale della bellezza. (pag. 471)</p>
<p style="margin-left: 1.25cm;">Anche il termine "inclinazione"
esige una messa a punto. Esso infatti implica un certo orientamento
che sembra contrario all'indeterminazione della libertà, alla
sua "indifferenza".
Qui nuovamente deve intervenire l'analogia. La tendenza biologica,
come la fame e la sete, indirizza l'appetito in modo determinato e
costruttivo. Tuttavia esiteremmo a considerarla contraria alla
libertà, perché alimentando il nostro corpo manteniamo
il vigore fisico necessario alla nostra azione. Le inclinazioni
spirituali non sono affatto restrittive della libertà, ma
piuttosto la provocano e la sviluppano, in realtà. Colui che
ha inclinazione per una persona, per una virtù, per una
scienza o per un'arte, costata che la sua libertà è
eccitata dall'amore che avverte anziché limitata dal fatto di
questa determinazione.</p>
<p style="margin-left: 1.25cm;">Quanto
all'inclinazione alla verità e alla felicità, essa ci
dà il potere di superare ogni limitazione e così ci
orienta verso la perfetta libertà. L'inclinazione spirituale è
una determinazione interiore che rende liberi. </p>
<p>Noi
cerchiamo per natura il bene, ma conosciamo solo cose buone. Anche
Dio, che sarebbe il bene, lo conosciamo male. Però possiamo
capire che, idolatrando qualche cosa che non è Dio, facendone
cioè il nostro bene irrinunciabile, noi stiamo sbagliando. Si
capisce di peccare anche se si dubita dell'esistenza di Dio. Ecco
perché l'inclinazione alla verità e alla felicità
ci dà potere di superare ogni limitazione e ci orienta alla
perfetta libertà.</p>
<p style="margin-left: 1.25cm;">Il
termine "determinazione"
che abbiamo appena usato è, d'altra parte, anch'esso
analogico, a seconda che la determinazione giunga alla volontà
dall'esterno o dall'interno. La determinazione interiore di una
volontà è una manifestazione della sua efficacia e
della capacità di imporsi e di durare. È il segno di
una libertà tenace.</p>
<p>Il
fatto di non mantenere le promesse non è segno di forza di
volontà, ma di debolezza.</p>
<p style="margin-left: 1.25cm; font-style: normal;">Vediamo
così come l'uso delle parole sia delicato per quanto riguarda
la libertà. Tutto avviene come se la concezione che ci si fa
della libertà (di indifferenza o di qualità)
modificasse segretamente il significato di tutti i termini che
utilizziamo per parlarne. Le inclinazioni naturali di cui tratteremo
ora costituiscono perciò la spontaneità spirituale
dell'uomo. Sono all'origine dell'agire volontario e libero e, di
conseguenza, della morale. </p>
<p style="margin-left: 1.25cm; font-style: normal;">... L'istinto
della verità e del bene, che è presente in noi, e che è
in fondo un istinto di Dio, intrattiene perciò con la libertà
un rapporto diverso dall'istinto animale al quale pensiamo dapprima.
Esso crea la libertà, che non può esistere né
svilupparsi effettivamente senza di esso. (pagg. 472-473)</p>
<p>Se
non ci fossero queste tendenze necessarie, comprese quelle delle
passioni, non avremmo il libero arbitrio.</p>
<p style="margin-left: 1.25cm;">Come
la vita dell'intelligenza è dominata dalla cognizione
dell'essere, che si esprime nella ragione speculativa con il
principio primo che non si può affermare e negare nello stesso
tempo, che non si può essere e non essere, così la vita
della volontà è costituita dalla percezione del bene
che ha ragione di fine per essa e che si esprime nel principio della
ragione pratica: "Bonum est faciendum et prosequendum, et malum
vitandum". Tale è il principio della legge naturale che
sta alla base di tutti gli altri. Questi determineranno ed esporranno
minutamente il bene propriamente umano, secondo le componenti della
natura umana e le inclinazioni che queste generano. ...<br>
</p>
<p style="margin-left: 1.25cm;">Queste
inclinazioni svolgono, per mezzo della ragione pratica, il ruolo di
princìpi paragonabili ai princìpi primi della ragione
speculativa. Secondo san Tommaso, questi princìpi sono
conosciuti da tutti, anteriormente a ogni ricerca e formulazione; si
potrebbe dire intuitivamente. </p>
<p>Nella
logica del modus ponens, i primi principi sono le prime
ipotesi, e dunque sono meno certi delle conseguenze. Qui non parliamo
di questi.</p>
<p style="margin-left: 1.25cm;">Servono
da premesse a tutte le ricerche e a tutti i ragionamenti riguardanti
il bene dell'uomo. Senza dubbio, non tutti arrivano a formulare
esplicitamente questi princìpi, e si potrebbero anche negare
le proposizioni che li esprimono; ma queste inclinazioni vivono e
agiscono ugualmente, pur nella loro negazione, perché operano
in noi a una profondità che sfugge al fermento delle idee.
(pagg. 475-476)</p>
<p>Come
chi nega il principio di non contraddizione e pretende di aver
ragione si sta auto-negando, cioè usa come valido ciò
che dichiara non valido, così il diavolo, quando bestemmia, è
costretto a obbedire al dover cercare un bene e fuggire un male: deve
cercare un aspetto di bene in quello che fa.</p>
<p style="margin-left: 1.25cm; font-style: normal;">Le
morali moderne ci hanno abituati a concepire il bene come ciò
che è conforme alla legge morale, ai suoi comandamenti, e il
male come ciò che è contrario alla legge. Poiché
questa legge è intesa come una serie di imperativi emanati da
una volontà esterna, l'idea di bene si modella su quella
dell'obbligo morale e tende a diventare statica ed estrinseca come
quella. Il bene si restringe, si indurisce e si impoverisce. Perderà
specialmente una delle sue dimensioni principali separandosi
dall'idea della felicità, addirittura contrapponendovisi, come
se fosse necessario eliminare la considerazione della felicità
per fare il bene. (pag. 477).</p>
<p style="margin-left: 1.25cm;">a)
A livello
dell'inclinazione naturale al bene,
il principio "bonum est faciendum, malum est vitandum"
esprime direttamente questa inclinazione, e significa: ogni uomo
desidera spontaneamente ciò che gli appare come buono ed evita
spontaneamente ciò che avverte come cattivo; ... In
effetti è una legge non trasgressibile nella sua origine:
l'uomo non può fare a meno di aspirare al bene e di fuggire il
male che percepisce e prova. Questa reazione naturale esiste anche
nell'azione cattiva.</p>
<p style="font-style: normal; font-weight: normal;">PETERNOLLI - Ma chi
avesse scelto il negativo... dove va a finire?</p>
<p style="font-style: normal; font-weight: normal;">PARENTI - Cerca la
soddisfazione della sua voglia, la sua
autoaffermazione, anche se a parole nega.</p>
<p style="margin-left: 1.25cm; font-style: normal; font-weight: normal;">
b) A livello della
scelta concreta, il principio "bonum est faciendum, malum est
vitandum" è ordinato all'azione specifica. È a
questo livello che si porrà la questione morale riguardante la
scelta: il discernimento tra il bene vero e il bene apparente, tra il
male vero e il male apparente ... (pagg. 491-492)</p>
<p style="font-style: normal; font-weight: normal;">Nella
complessità della natura umana, tra i principi dell'atto
morale non c'è solo l'intelletto e la volontà nella
loro astrattezza, ma si determinano con i cosiddetti habitus
che uno costruisce con le sue decisioni; ci sono le passioni: un
istinto fatto apposta per non dire l'ultima parola, salvo quando
perdiamo la capacità di intendere e volere. C'è bisogno
di educare la nostra affettivitè per sottometterla, altrimenti
facciamo solo quello che ci sentiamo. Occorrono la temperanza per
l'attrattiva dei piaceri ed il coraggio per superare ciò che
ci fa paura. Il Libet vede, prima che arrivi alla cosiddetta
coscienza, l'opera di questi istinti che partecipano alla costruzione
della mia scelta. Certamente l'idea della res cogitans e res
extensa non ha più senso, anche se ci vorrà tempo
prima che questo passi al comune sentire.</p>
<p style="font-style: normal; font-weight: normal;">PETERNOLLI - Ci
sono scelte di distruttività nelle quali
l'autosoddisfazione di cui parlavi non pare così evidente.</p>
<p style="font-style: normal; font-weight: normal;">PARENTI - Come
fosse un masochista razionale, non può non
cercare un bene. E questo lo fa arrabbiare. S. Tommaso dice che ogni
creatura, sotto certi aspetti, ama Dio più di se stessa. Io lo
spiego con l'esempio del figlio drogato, che picchia i genitori per
farsi dare i soldi, ma se arrivano i ladri li difende a rischio della
vita. Si tratta di un amore interessato: se uno potesse uccidere Dio
noi daremmo la vita per salvarlo.</p>
<p style="font-style: normal; font-weight: normal;">RUBINO - Le
inclinazioni istintive mi fanno pensare ai geni. Alcuni
pensano che l'uomo abbia selezionato un patrimonio genetico impostato
alla cultura matriarcale (solidarietà, accudimento,
collaborazione pacifica), questo nel paleolitico superiore -
neolitico. Gli uomini vivevano cacciando e raccogliendo, senza
agricoltura. La discontinuità sarebbe arrivata con
l'agricoltura, che rende stanziali, permette più cibo,
allevamento del bestiame, porta alla proprietà ed alla
divisione. Da qui la cultura patriarcale, predatoria, con la
competizione. Da qui il diabolico.</p>
<p style="font-style: normal; font-weight: normal;">PETERNOLLI - Caino
era agricoltore.</p>
<p style="font-style: normal; font-weight: normal;">RUBINO - Parlano
anche di caduta, e questo mi fa pensare alla cacciata
dal paradiso terrestre come caduta nella conflittualità. A mio
parere i condizionamenti antichi e recenti sono tantissimi, per cui
non c'è il libero arbitrio. Mi ha colpito anche la definizione
del libero arbitrio che sceglie il bene se c'è la grazia. Ho
l'impressione che la questione del libero arbitrio sia emersa dalla
prospettiva di fede.</p>
<p style="font-style: normal; font-weight: normal;">PARENTI - In una
società, anche primitiva, si punisce chi ha
fatto volontariamente una cattiveria, mentre chi non l'ha fatta
apposta viene scusato.</p>
<p style="font-style: normal; font-weight: normal;">RUBINO - Per me è
tutta una convenzione, sono regole che ci
siamo dati.</p>
<p style="font-style: normal; font-weight: normal;">PARENTI - Ma le
regole non le diamo a capriccio.</p>
<p style="font-style: normal; font-weight: normal;">RUBINO - La
motivazione fondamentale è la sopravvivenza della
comunità.</p>
<p style="font-style: normal; font-weight: normal;">PARENTI - A volte
si preferisce perdere la vita che altre cose. Spesso
il suicida non ha problemi di sopravvivenza. Ci sono altri beni, come
l'amicizia. E c'è la responsabilità: per ogni
legislazione ed anche nelle norme tribali. Il "bene utile"
veniva distinto dal "bene onesto", perché il primo è solo un mezzo, e
non lo si vorrebbe per se stesso, come la
medicina amara; mentre vi sono valori che cerchiamo per se stessi. </p>
<p style="font-style: normal; font-weight: normal;">ANTONIONI - Quando
la natura viene vista come ostacolo al libero
arbitrio, come per i nominalisti, il libero arbitrio diventa
negazione della natura. Da qui nasce l'idolatria liberale della
proprietà. Hobbes è seguace di Occam: in nome appunto
della sopravvivenza fonda il patto sociale.</p>
<p style="font-style: normal; font-weight: normal;">PARENTI - La storia
di Caino e Abele è sempre attuale. Però
la Bibbia dice che la caduta viene prima.</p>
<p style="font-style: normal; font-weight: normal;">PETERNOLLI - Il
riduzionismo mette la causa di tutto in qualcosa di
materiale. Noi abbiamo imparato che lo spirituale non può non
tener conto del materiale. Ma guai a fare il viceversa. Ci sono
persone che continuano a dichiarare "arretrati" quelli
che non fanno ricorso a cause tipo i geni e le loro relazioni,
negando la possibilità che vi sia qualche cosa di più.</p>
<p style="font-style: normal; font-weight: normal;">GOZZOLI - Questo è
l'aspetto riduzionista all'ennesima potenza.
Però gli studi sul cervello aprono ad una prospettiva di un
universo che non ha chiusura. Dobbiamo restare in un'ottica di
complessità. Dobbiamo cercare una integrazione. Devo avere un
cervello funzionante per poter ragionare, ma occorre una
complementarietà fra i vari aspetti. Occorrono nuovi codici
comunicativi ed interpretativi. Il compito è di ciascuna
disciplina, anche del teologo.</p>
<p style="font-style: normal; font-weight: normal;">BERTUZZI - I canoni
dell'analisi della libertà rimangono sempre
quelli. La libertà richiede che vi sia una indeterminazione
nell'agire dell'uomo: possibilità di agire in un modo o in un
altro, di agire e non agire. Però un aspetto della libertà è anche la
mia capacità di determinarmi in un certo
modo, quando potrei fare diversamente. Se quando scelgo, non sono io
che scelgo, ma un condizionamento psicologico o un meccanismo
biologico che sceglie per me, allora non si può più
parlare di colpa, di peccato o di responsabilità. Uno diceva
che se l'uomo è libero, condiziona anche Dio che non sarebbe
più onnipotente.</p>
<p style="font-style: normal; font-weight: normal;">PARENTI - La Bibbia
ci dice che questo non è vero. Lo dice
attribuendo alla volontà di Dio il nostro peccato: Dio
indurisce il cuore del Faraone e poi lo punisce perché ha il
cuore duro. Questo non vuol dire che Dio voglia il male, ma che
quando disobbedisco a Dio non rendo impotente la sua volontà.
Nel dibattito sul libero arbitrio, Guglielmo di Occam ricorda che
esiste per Aristotele un contingente indifferente (<span
 style="font-style: italic;">ad utrumlibet</span>),
esemplificato dal libero arbitrio, e se la prende con Averroè
che dice che però uno agisce in quanto è determinato,
dunque chi ha il libero arbitrio deve determinarsi per poter agire.
Per Occam questo non era vero. A monte forse vi era San Bonaventura,
che quando spiega il libero arbitrio dice che è la capacità
riflessiva della volontà su se stessa che permette questa
autodeterminazione. Anche il P. Bertuzzi parlava di
autodeterminazione. Come la intendo? Se la intendo nel senso che c'è
una facoltà umana che causa se stessa, si creano problemi
tremendi. Come può una cosa essere causa di se stessa? Non si
può fare una motore che produce l'energia che lo fa muovere.
L'universo, se è come una macchina, da dove prende l'energia?
Il famoso motore immobile: ci vuole un principio estraneo. Dicono che
però nel campo dello spirituale, della <span
 style="font-style: italic;">res cogitans</span>, ci
sarebbe la capacità riflessiva. Però per spiegare che
una cosa non può muovere se stessa, i tomisti usano una prova
metafisica, diversa da quella che usa Aristotele nella <span
 style="font-style: italic;">Fisica</span>:
chi muove agisce in quanto è in atto, chi viene mosso lo è
in quanto è in potenza, ma una stessa cosa non può
essere in atto ed in potenza rispetto ad una medesima cosa, dunque
nessuna cosa può essere causa efficiente di sé. Tommaso
non aveva questo problema, perché metteva la causa dell'agire
vitale non in una causa efficiente, ma in una causa formale: come il
fuoco brucia per quello che è. Ma il vivente, per muoversi,
deve però avere una articolazione di parti dove una muove
(come causa efficiente) l'altra, senza violare il principio che non
c'è una causalità efficiente riflessiva. Nemmeno Dio ha
senso dirlo "<span style="font-style: italic;">causa sui</span>". La
tradizione platonica
vedeva l'anima piuttosto come un motore. La natura stessa veniva
considerata come <span style="font-style: italic;">vis insita rebus</span>,
come causa efficiente, come
uno spiritello immanente. Da qui diventa più facile pensare
alla volontà come causa efficiente che causa se stessa.</p>
<p style="font-style: normal; font-weight: normal;">BERTUZZI - Ma tu
riconosci alla volontà una capacità di
autodeterminazione?</p>
<p style="font-style: normal; font-weight: normal;">PARENTI - Sì. Ma
non nel senso di chi si solleva da terra
prendendosi per i capelli. Sono capace di costruirmi una scaletta e
salire.</p>
<p style="font-style: normal; font-weight: normal;">BERTUZZI - Ma
l'azione è partita da me. L'uomo, come Dio, è
padrone delle sue azioni.</p>
<p style="font-style: normal; font-weight: normal;">PARENTI - Certo. Ma
quali sono i principi degli atti umani? Non solo intelletto e volontà,
ma pure gli habitus, le
passioni...</p>
<p style="font-style: normal; font-weight: normal;">PETERNOLLI - E poi
siamo capaci di fare qualcosa perché Qualcuno ci
sta facendo esistere con questa capacità.</p>
<p style="font-style: normal; font-weight: normal;">RUBINO - Mi sto
orientando verso una concezione dell'uomo che non ha
colpe e non ha responsabilità. Questo non vuol dire che non
debba cercare di essere responsabile, ma sono troppi i
condizionamenti di cui non sono consapevole. Però devo cercare
di essere responsabile. I filosofi, cercando degli assoluti, non ci
hanno aiutato. La mente dell'uomo non è razionalità
pura. Quando uno commette un crimine, è responsabile di fronte
alla legge, ma se vado a rileggere la sua storia, lui non poteva fare
diversamente.</p>
<p style="font-style: normal; font-weight: normal;">GOZZOLI - E la
capacità di intendere e volere? </p>
<p style="font-style: normal; font-weight: normal;">RUBINO - Lui
intende quello che sta facendo, ma non può non
farlo. Io non lo ritengo responsabile. Lo ritengo un perverso.</p>
<p style="font-style: normal; font-weight: normal;">PIFFERI - La
dott.ssa Scirè aveva detto "scelgo perché
conosco". La consapevolezza viene a monte. Poi la libertà
dai condizionamenti deve essere una premessa necessaria. Vi ho
parlato del Litio. Fino a poco tempo fa non si teneva conto di che
acqua uno beveva. Noi invece oggi sappiamo che è diverso.
L'indeterminatezza fa parte della nostra natura. Ma la base
statistica della presenza di Litio nell'acqua ed i diversi
comportamenti resta un fatto. La scelta deve essere cosciente. Liberi
non si nasce ma si diventa e la retta ragione dell'uomo è
libertà verso il bene. Se i condizionamenti non sono
consapevoli, non possiamo essere responsabili. </p>
<br>
<br>
</body>
</html>
