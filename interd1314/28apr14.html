<!DOCTYPE HTML PUBLIC "-//W3C//DTD HTML 4.0 Transitional//EN">
<html><head>
	<meta http-equiv="CONTENT-TYPE" content="text/html; charset=windows-1252">
	
	<title></title><meta name="GENERATOR" content="OpenOffice 4.1.0  (Win32)">
	<meta name="AUTHOR" content="sergio ">
	<meta name="CREATED" content="20140509;17313000">
	<meta name="CHANGEDBY" content="Sergio Parenti">
	<meta name="CHANGED" content="20140517;16493379">
	<style type="text/css">
	<!--
		@page { margin: 2cm }
		P { margin-bottom: 0.21cm }
	-->
	</style></head>
<body dir="ltr" lang="it-IT">
<p style="margin-bottom: 0cm; font-style: normal; font-weight: normal;" align="left">
Bologna, 15 aprile 2014</p><br><p style="margin-bottom: 0cm; font-style: normal; font-weight: normal;" align="left">
Agli amici degli Incontri Interdisciplinari</p><p style="margin-bottom: 0cm; font-style: normal; font-weight: normal;" align="left"><br>
</p>
<p style="page-break-before: auto;" align="left"><font face="Times New Roman, serif"><font size="3">Carissimi,</font></font></p>
<p style="font-style: normal; font-weight: normal;" align="left"><font face="Times New Roman, serif"><font size="3">	ci
rivedremo <b>lune</b><b>dì 28 aprile</b>, alle <b>ore 21</b>, presso
il Convento San Domenico, che ci ospiterà nella sua “<b>sala
rossa</b>”, cui si accede da Via San Domenico 1.</font></font></p>
<p style="font-style: normal; font-weight: normal;" align="left"><font face="Times New Roman, serif"><font size="3">	Continueremo
il dibattito su</font></font></p>
<p style="font-style: normal;" align="center"><font face="Times New Roman, serif"><font size="3"><b>emozionalità
e coscienza</b></font></font></p>
<p align="left"><font face="Times New Roman, serif"><font size="3">approfittando
degli interrogativi rimasti aperti la volta scorsa.</font></font></p>
<p align="left"><br><br>
</p>
<p align="left"><font face="Times New Roman, serif"><font size="3">	Nell'imminenza
della Santa Pasqua, assieme a P. Giovanni Bertuzzi, vi faccio cari
auguri e vi ricordo nella preghiera.</font></font></p>
<p style="font-style: normal; font-weight: normal;" align="left"><font face="Times New Roman, serif"><font size="3">	</font></font></p>
<p style="font-style: normal; font-weight: normal;" align="left"><font face="Times New Roman, serif"><font size="3">	Un
cordiale saluto in attesa di rivederci</font></font></p>
<p style="font-style: normal; font-weight: normal;" align="left"><br></p>
<p style="font-style: normal; font-weight: normal; text-align: center;"><font face="Times New Roman, serif"><font size="3">					<i>fra
Sergio Parenti O.P.</i></font></font></p>
<p style="font-style: normal; font-weight: normal;" align="left"><br>__________________________________________________________________________<br>
</p><br><br>
<p align="center"><font size="3"><b>Breve resoconto dell'Incontro
Interdisciplinare di lunedì 28 aprile 20014</b></font></p>
<p align="center"><font size="3"><i>a cura di fra Sergio Parenti O.P.</i></font></p>
<p><br><br>
</p>
<p><font size="3">GOZZOLI – Lei [Susanna Scirè Frattini]
aveva posto la questione del giudizio. Questo argomento meriterebbe
una serata a parte. Nel giudizio entra anche l'aspetto emozionale, ma
non solo: ci sono studi anche sulle impressioni, sugli atteggiamenti
e determinazioni del giudizio. La volta scorsa avevamo parlato della
necessità di educarsi all'acquisizione delle competenze
emotive. Una questione è la tendenza, che attualmente c'è,
ad eliminare la sofferenza, il dolore. Non parlo del dolore fisico.
Cioè non parlo del dolore localizzato, come quando uno si
rompe una gamba, o del dolore delle malattie contro il quale si usano
terapie adeguate. Invece, ad esempio, uno stato di lutto è una
sofferenza interiore diversa, pur essendo qualcosa di fisico
anch'esso. Noi cerchiamo di non riconoscere questi dolori e finiamo
per non essere capaci di gestire questi dolori. Ci sono ragazzi che
dicono: “Perché dobbiamo affrontare le tematiche di
certi autori, che implicano elaborazione di sofferenza? A cosa serve
il dolore?”. Non è detto che, annullando il dolore,
possano poi provare piacere. Si lasciano vivere.</font></p>
<p><font size="3">BERTUZZI – Ad una settimana estiva [“La
filosofia nei luoghi del silenzio”: settimane estive a tema,
che ogni anno P. Giovanni Bertuzzi organizza] mi trovai davanti ad un
dibattito sull'eutanasia tra due persone. Quella che era favorevole
all'eutanasia partiva dal principio che il dolore non è un
valore, non ha una valenza positiva, non vale la pena di essere
sopportato. Nell'impossibilità di evitarlo, diceva che uno può
scegliere di togliersi la vita. Per chi può avere un valore la
sofferenza? Certamente per motivazione di fede, come strumento di
redenzione attraverso Cristo.</font></p>
<p><font size="3">FRATTINI – Fino ad un certo livello. Livelli
molto alti di sofferenza tolgono anche la dignità alla persona
umana. Non so fino a che punto sia accettabile questo discorso, anche
cristianamente.</font></p>
<p><font size="3">BERTUZZI – Al di fuori di una prospettiva di
fede, la sofferenza che valore può avere?</font></p>
<p><font size="3">GOZZOLI – Di crescita.</font></p>
<p><font size="3">SCIR<font face="Times New Roman, serif">È</font><font face="Times New Roman, serif">
– Il dolore fine a se stesso?</font></font></p>
<p><font size="3">GOZZOLI – Fine a se stesso, no. Ma se elabori
determinati aspetti devi passare attraverso la sofferenza, e con
questo cresci.</font></p>
<p><font size="3">FRATTINI – Una cosa è il dolore di un
lutto, una cosa è il dolore fisico.</font></p>
<p><font size="3">GOZZOLI – Io ho distinto. La sofferenza ha
anche un aspetto soggettivo, compresa quella fisica che puoi
misurare. Ha un valore educativo, anche se mi pare chiaro che una
sofferenza fine a se stessa non sia educazione.</font></p>
<p><font size="3"><font face="Times New Roman, serif">SCIR</font><font face="Times New Roman, serif">È</font><font face="Times New Roman, serif">
– Se una persona viene educata, o meglio addestrata, alla
sopportazione del dolore, ad esempio del dolore fisico, a livello
fisiologico l'organismo come compensa? Ricordo una persona che, per
una patologia di tipo ortopedico, dai due anni ai 18 ebbe molti
interventi alle ossa, particolarmente dolorosi. Nonostante questo è
una persona ottima, mentre altre persone, per dolori molto inferiori,
sono regredite.</font></font></p>
<p><font size="3"><font face="Times New Roman, serif">GOZZOLI
– Il cronico non guarisce mai, ha solo remissioni e recidive.
La remissione non va confusa con la guarigione. Tu vivi con il tuo
stato di cronicità, lo elabori e il tutto rientra nel tuo modo
di essere. C'è chi “lotta contro” la malattia e
vuole “sconfiggere” il male. Queste espressioni
bellicose, in uno stato di cronicità, sono diseducative.
Perché devi convivere col male e la malattia diventa parte di
te. Vuoi sconfiggere te stesso? Devi convivere con nuovi significati
che hai elaborato. L'elaborazione di una malattia cronica è
paragonabile all'elaborazione di un lutto. Ci sono fasi in questa
elaborazione. Non saranno nell'ordine che ha proposto </font><font face="Times New Roman, serif"><span lang="it-IT">Elisabeth
Kübler Ross, che è una nota studiosa di questo, ma sono
aspetti cruciali che devono essere affrontati (negazione, </span></font><font face="Times New Roman, serif"><span lang="it-IT">ribellione,
…) per giungere all'accettazione. Il dolore viene inserito in
una determinata immagine di sé e lo si riesce a gestire in
modo equilibrato.</span></font></font></p>
<p><font size="3"><font face="Times New Roman, serif">SCIR</font><font face="Times New Roman, serif">È</font><font face="Times New Roman, serif">
– Le risorse di una persona sono tante e sono anche
imprevedibili: emergono solo quando le condizioni le rendono
necessarie.</font></font></p>
<p><font size="3"><font face="Times New Roman, serif">GOZZOLI –
Lavorando in un reparto di oncologia, ho visto che due pazienti in
tutto, su tutti gli altri, hanno </font><font face="Times New Roman, serif">ventilato
l'ipotesi di una eutanasia. Gli altri, anche quelli che prima di
ammalarsi dicevano che se si fossero ammalati probabilmente si
sarebbero buttati dalla finestra, hanno invece reagito in modo
ineccepibile. L'organismo ha trovato la forza di reagire.</font></font></p>
<p><font size="3">BERTUZZI – Credo che ci siano due fattori. Uno
è quello che hai evidenziato, l'altro è che
l'elaborazione richiede del tempo, mentre noi viviamo in una cultura
dove si vuole tutto e subito.</font></p>
<p><font size="3">PARENTI – Si tratta anche di una questione di
quattrini. L'eutanasia, mi dicono, diventerà inevitabile per
necessità di mercato, in una società dove i vecchi
diventano sempre più numerosi ed i pochi giovani devono
lavorare ed anche accudire i vecchi.</font></p>
<p><font size="3">BERTUZZI – Un altro fattore che permette di
accettare la sofferenza è l'appoggio ed il sostegno degli
altri. Affrontare il dolore e vederlo come motivo di isolamento dagli
altri, perché ci si sente di peso, porta a desiderare di
togliersi la vita.</font></p>
<p><font size="3">PARENTI – Io però intendevo dire che i
vecchi verranno “suicidati”: è già iniziata
la campagna sulla libertà e liceità di determinare
quando e come morire. Non c'è nemmeno bisogno di nominare la
liceità del suicidio. Basta che sia lecito che qualcuno ti
possa aiutare. Dopo di che la struttura statale deciderà chi
esegue. Diventerà come per l'aborto: due giornalisti, uomo e
donna, si presentarono a chiedere di abortire, e subito fu loro
concesso, senza nemmeno appurare se la donna fosse incinta (e non lo
era).</font></p>
<p><font size="3">PETERNOLLI – Il caso del suicidio assistito di
chi dichiara di non poter più sopportare la vita è
noto. Ma da una trentina di anni mi porto dietro un piccolo ritaglio
di giornale che dice: “Sidney. Eutanasia per disfarsi degli
anziani? L'enorme costo dell'assistenza agli anziani, che anche in
Australia sono  in forte aumento, potrebbe sfociare entro pochi anni
nell'eutanasia volontaria. Così ha sostenuto l'accademico
prof. …, del Dipartimento di Giurisprudenza dell'Università
di Sidney, aggiungendo che l'omicidio calcolato degli anziani non è
così assurdo come sembra. Il prof. …, che parlava al
Seminario Nazionale di studi sul futuro della famiglia, si è
detto convinto che una generazione che ha prontamente accettato
l'idea dell'aborto come mezzo efficiente e moralmente neutrale per il
controllo della popolazione al livello delle nascite, accoglierà
altrettanto prontamente l'eutanasia, prima volontaria e poi
terapeutica, per disfarsi dell'eccesso di popolazione prossima al
decesso”. Più eloquente di così!</font></p>
<p><font size="3">PARENTI – Perché Aristotele mette il
suicidio tra gli atti di viltà? Cosa c'è di diverso tra
il suo modo di ragionare ed il nostro? Io vedo solo che Aristotele
vede piacere o dolore sempre legato alla presenza o assenza del bene.
Io ho piacere del cibo e se me lo tolgono ho dispiacere, ad esempio.
Invece noi parliamo di droghe per avere il piacere, parliamo di
piacere artificiale e dolore artificiale. Abbiamo “cosificato”
piacere e dolore come cose che si producono come le altre cose. Al
topolino metto un elettrodo nel cervello, e gli metto un pedalino
che, se viene spinto, gli fa arrivare una scarica elettrica che lo fa
godere, e il topolino tutto il giorno pigia il pedalino. La gomma da
masticare è “ricca di gusto”, anche se non
mangiamo nulla. Non è l'oggetto che ti fa felice, ma produci
lo stato d'animo agendo sul suo supporto organico.</font></p>
<p><font size="3">PETERNOLLI – C'è tutto un supporto
filosofico inglese che fa del piacere un valore.</font></p>
<p><font size="3">GOZZOLI – C'è anche oggi una
banalizzazione della felicità e della infelicità. La
filosofia, secondo alcuni, dovrebbe servire a produrre la felicità
senza che uno debba affrontare i passaggi di un processo di
educazione.</font></p>
<p><font size="3">PIFFERI – Il dolore (anche non fisico) porta
alla comprensione verso gli altri. Ci permette di immedesimarci in
quello che provano gli altri. Quanto al discorso del piacere, nella
nostra situazione il denaro conta troppo. Si creano le dipendenze e
le esigenze. Ci sono speculazioni a fine di guadagno, non di bene,
specialmente da parte di multinazionali. Se non si deve render conto
a Qualcuno, se non c'è una morale, diventiamo vittime del
denaro.</font></p>
<p><font size="3">GOZZOLI – Anche la filosofia viene
strumentalizzata in questo senso. Specialmente gli aspetti etici.</font></p>
<p><font size="3">PARENTI – Il mio problema resta che noi
cerchiamo di provocare la sensazione della sazietà anche in
chi sta morendo di fame. Facciamo il paradiso artificiale. La morale
non è detto che condanni questo sempre. Nella malattia si
cerca di evitare la sofferenza. Ma non inganni la realtà:
muori comunque, anche se non soffri. Torniamo però al nostro
problema. Se il nostro giudizio fosse legato solo allo stato fisico
del cervello, sarebbe conseguenza solo di aver preso o meno una
pastiglia o di uno stimolo. Però non si può negare la
presenza dello stato fisico.</font></p>
<p><font size="3">GOZZOLI – Che va di pari passo.</font></p>
<p><font size="3">PARENTI – Ma per chi parte dall'autocoscienza
questo non esiste. Il “cogito” non c'entra con ciò
che si osserva.</font></p>
<p><font size="3">PETERNOLLI – Chi pose questo problema nel modo
più radicale fu il filosofo tedesco Max Stirner, nel suo libro
“L'unico e la sua proprietà”. Egli ragiona in
questo modo: io sono un individuo destinato a morire e tanti mi
dicono che dopo la morte non c'è nulla. Allora chi me lo fa
fare di rinunciare, di sacrificarmi? Rinunciare ad un piacere che è
l'unica cosa che la vita mi da? L'unica proprietà che ho sono
i miei piaceri. In fondo, se dopo non c'è più niente,
chi me lo fa fare di rinunciarvi? Forse il dolore di aver fatto cose
cattive? Marx, ateo, si diede molto da fare per confutare Stirner.</font></p>
<p><font size="3">PARENTI – Singer, bioetico australiano,
sosterrebbe che è più grave uccidere un coniglio adulto
che non un bambino appena nato, la cui capacità di sentire è
meno sviluppata. Se però uno potesse far vedere che un conto è
sentir di sentire, ed un conto è l'autocoscienza, che è
una presenza a sé che il senso non può dare, andrebbe
in crisi. In antico già Platone, mi pare nel <span style="font-style: italic;">Teeteto</span> (in realtà nel <span style="font-style: italic;">Carmide</span>, 167 d), disse
che la vista non poteva vedere il suo atto, che non è
colorato. Ma l'intelletto conosce le cose in quanto sono qualcosa, e
l'atto di capire è pur qualcosa, dunque è
intelligibile: quindi l'intelletto ne è consapevole mentre lo
compie. Per i sensi occorre un senso che colga la cosa per un certo
aspetto (il colore per la vista...) ed un senso che colga le
sensazioni in quanto tali (il “senso comune”). La
fantasia raccoglie i dati dei sensi, la memoria … tutto ciò
avviene mediante trasformazione di organo. L'intelletto fa tutto in
un unico atto. Questa capacità di riflettere è, dicono
molti, segno della superiorità dell'intelletto sul cervello.
S. Alberto Magno, maestro di S. Tommaso, diceva che l'intelletto può
cogliere se stesso anche se non è attuato dalla sensazione
(Locke dirà che nulla è nell'intelletto che prima non
sia stato nei sensi, eccetto lo stesso intelletto). Invece Tommaso
dirà di no. Se perdo i sensi non sono più capace di
intendere e volere. Occorre quindi essere consapevoli di qualcosa di
sentito per poter avere consapevolezza di capire.</font></p>






<p><br><br><br><br><br>
</p>
<p align="center"><font size="3"><b>TESTI PROPOSTI PER LA RIFLESSIONE DEL
PROSSIMO INCONTRO</b></font></p>
<p><font size="3">Da RAM<font face="Times New Roman, serif">Ó</font><font face="Times New Roman, serif">N
LUCAS LUCAS, </font><font face="Times New Roman, serif"><i>L'uomo
spirito incarnato – Compendio di filosofia dell'uomo</i></font><font face="Times New Roman, serif"><span style="font-style: normal;">,
Ed. Paoline, Cinisello Balsamo 1993. [L'Autore è ordinario di
Filosofia dell'uomo e Bioetica presso la </span></font><font face="Times New Roman, serif"><span style="font-style: normal;">Pontificia
Univ. Gregoriana]</span></font></font></p>
<p><br><br>
</p>
<p><font size="3">L'interiorità è la nota specifica
dell'uomo di fronte all'animale: essa fa sì che l'uomo sia
uomo. L'uomo ha come attributo essenziale l'<i>interiorità</i>,
e ciò lo distingue dall'animale. Fenomenologicamente possiamo
constatare questa differenza facendo una visita al giardino
zoologico. Di fronte alla gabbia degli scimpanzé è
evidente ciò che è proprio delle  bestie: sempre in una
costante inquietudine, si guardano attorno e ascoltano tutti i
segnali che arrivano dall'esterno.</font></p>
<p><font size="3">Se ci fermiamo un po' a contemplare l'atteggiamento
della scimmia, ben presto ci accorgiamo che l'animale vive in  una
costante paura del mondo, e allo stesso tempo in un perpetuo appetito
delle cose che sono nel mondo ed in esso appaiono. In ogni momento,
sono gli oggetti e quello che capita nelle vicinanze che governano la
vita dell'animale; lo portano qui e là come un burattino.
L'animale non dirige la sua esistenza, non vive da se stesso, ma è
sempre attento a ciò che capita fuori di sé, all'altro.</font></p>
<p><font size="3">Da ciò emerge la mancanza d'interiorità
dell'animale, che è sempre fuori di sé, proteso verso
il mondo esterno. Noi uomini ci stanchiamo al solo osservare la scena
della scimmia;  questo indica che risulterebbe per noi impossibile
un'attenzione così tesa e acuta come quella della bestia.</font></p>
<p><font size="3">L'atteggiamento dell'uomo è ben diverso.
Benché egli viva nel mondo e sia circondato dalle cose, la sua
attenzione non è così presa da non permettergli un
attimo di riposo per raccogliersi in se stesso. L'uomo può
isolarsi dalle cose e rifugiarsi dentro di sé. Questo lo fa
tramite un rivolgimento radicale, ed è in questo rivolgimento
che si trova la differenza più importante tra l'uomo e
l'animale.</font></p>
<p><font size="3">La differenza essenziale sta, dunque, nel fatto che
l'uomo può separarsi dalle cose che lo circondano e,
sottoponendo    la sua facoltà di attenzione ad un
rivolgimento radicale - incomprensibile in zoologia -, volgere
appunto le spalle al    mondo per entrare dentro di sé ed
occuparsi di se stesso. L'attività di «pensare» e
di «meditare» rivela la cosa più sorprendente
nell'uomo: il suo potere di ritirarsi dal mondo e di calarsi dentro
di sé.  L'animale è sempre fuori, non ha un dentro, e
perciò non ha interiorità. L'animale fa parte del mondo
oggettivo; la sua vita è regolata dalle leggi della natura e
viene studiata dalle scienze naturali. L'uomo è diverso. ...</font></p>
<p><font size="3">... Ma non soltanto può entrare dentro di sé,
egli può uscire dall'ambiente e trascendere, andare oltre.
L'animale può conoscere soltanto quello che si trova nello
spazio circostante e che i suoi sensi raggiungono; conosce soltanto
questi alberi, questa casa. L'uomo, trascendendo l'ambiente materiale
che lo circonda, conosce in certo modo tutti gli alberi, tutte le
case, perché elabora l'idea di albero, l'idea di casa. Questa
idea oltrepassa i limiti spazio-temporali, vale a dire: è
spirituale.</font></p>
<p><font size="3">Questa proprietà, caratteristica dell'uomo, è
fondamentale  perché ci da la chiave per scoprire l'essenza
stessa dell'uomo. Riconoscendola, ci collochiamo in una visione
spiritualista dell'uomo rigettando il puro materialismo o il
biologismo. Affermando la «sostanziale differenza» che
esiste fra l'uomo e l'animale affermiamo l'irriducibilità
dell'essere dell'uomo a quello dell'animale. [pagg.73-75]</font></p>
<p><br><br>
</p>
<p><font size="3">A questo punto sorge un'obiezione: l'uomo, si dice,
pensa co1 cervello. Ora, il cervello è un organo materiale.
Quindi anche l'atto di pensare (il pensiero) e la facoltà che
pensa (l'intelligenza) sono materiali. Del resto, si aggiunge, la
prova che l'uomo pensa col cervello sta nel fatto che, quando, per la
vecchiaia, per un incidente o per una malattia, quest'organo si
deteriora, la capacità di pensare dell'uomo risulta più
o meno gravemente compromessa a seconda che il cervello sia più
o meno leso.</font></p>
<p>    <font size="3">A questa obiezione si deve rispondere che l'uomo
non pensa col cervello, ma con l'intelligenza e che il cervello non è
l'organo dell'intelligenza. Per comprendere esattamente il senso di
questa risposta, basta osservare quello che avviene nel caso
dell'occhio in rapporto alla sensazione visiva, o nel caso
dell'orecchio in rapporto alla sensazione uditiva. L'uomo vede con
l'occhio e sente con l'orecchio. Ciò significa che l'occhio e
l'orecchio sono gli organi dei sensi della vista e dell'udito: sono
«organi», cioè producono la sensazione visiva e
uditiva. Perciò un uomo senza gli occhi non vede e un uomo con
 una malattia grave all'orecchio non sente affatto, o sente poco. Non
avviene la stessa cosa nel caso della conoscenza intellettiva. Non è
il cervello che produce il pensiero, come l'occhio produce la
sensazione visiva; e neppure il cervello è l'organo
dell'intelligenza, come invece l'occhio è l'organo del senso
della vista. Infatti, la conoscenza intellettiva, come si è 
visto è di natura spirituale, mentre il cervello è un
organo materiale. Ora, per il principio di causalità, ciò
che è materiale non può causare ciò che è
spirituale: la causa (materiale) non sarebbe proporzionata
all'effetto (spirituale). Perciò, la causa della conoscenza
intellettiva non può essere che una facoltà spirituale,
qual è precisamente l'intelligenza. D'altra parte, il cervello
non può essere l'organo dell'intelligenza.</font></p>
<p><font size="3">Qual è, dunque, il rapporto tra intelligenza e
cervello? È un rapporto non causale, ma strumentale. Cioè,
l'intelligenza si serve del cervello per pensare, ma non pensa col
cervello. Infatti, per poter pensare, l'intelligenza ha bisogno dei
sensi e del cervello, i quali le forniscono i materiali del pensare.
Ricevendo gli impulsi trasmessigli dai sensi, il cervello li elabora
in sensazioni e in immagini. Di questo materiale l'intelligenza, con
la sua capacità di astrazione, si serve per  formare i
concetti. Evidentemente, se non c'è questo materiale fornito
al cervello, l'intelligenza non può operare. Per- ciò,
l'intelligenza nel pensare si serve del cervello, ma questo  non è
il suo organo. [pagg. 140-141]</font></p><br><br></body></html>