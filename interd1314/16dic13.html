<!DOCTYPE HTML PUBLIC "-//W3C//DTD HTML 4.0 Transitional//EN">
<html>
<head>
  <meta http-equiv="CONTENT-TYPE" content="text/html; charset=UTF-8">
  <title>16dic13</title>
  <meta name="GENERATOR" content="OpenOffice 4.1.0  (Win32)">
  <meta name="AUTHOR" content="sergio ">
  <meta name="CREATED" content="20131227;17544100">
  <meta name="CHANGEDBY" content="sergio ">
  <meta name="CHANGED" content="20140110;14005200">
  <style type="text/css">
	<!--
		@page { margin: 2cm }
		P { margin-bottom: 0.21cm }
	-->
	</style>
</head>
<body dir="ltr" lang="it-IT">
<p style="margin-bottom: 0cm;" align="left"><span
 style="font-style: normal;"><span style="font-weight: normal;">Bologna,
</span></span><font face="TimesNewRomanPSMT, serif"><font size="3">6
dicembre 2013</font></font></p>
<br>
<p style="margin-bottom: 0cm; font-style: normal; font-weight: normal;"
 align="left">Agli amici degli Incontri Interdisciplinari</p>
<p style="margin-bottom: 0cm; font-style: normal; font-weight: normal;"
 align="left"><br>
</p>
<p>Carissimi,</p>
<p><font size="3"> ci rivedremo </font><font size="3"><b>lunedì 16
dicembre</b></font><font size="3">, alle </font><font size="3"><b>ore
21</b></font><font size="3">,
presso il Convento San Domenico, che ci ospiterà nella sua "</font><font
 size="3"><b>sala
rossa</b></font><font size="3">", cui si accede da Via San Domenico
1.</font></p>
<p> Durante lo scorso incontro, dai limiti e dalle indeterminazioni
delle nostre discipline siamo tornati al tema del libero arbitrio.</p>
<p><font size="3"> Abbiamo chiesto di animare la serata a </font><font
 size="3"><b>Susanna
Scirè Frattini</b></font><font size="3">. La ringrazio a nome di
tutti.</font></p>
<p> L'argomento sarà:</p>
<p align="center"><b>che cos'è un uomo responsabile?</b></p>
<p align="center"><br>
<br>
</p>
<p><font size="3"> Insieme al P. Giovanni Bertuzzi, un affettuoso
augurio di </font><font size="3"><b>Buon Natale </b></font><font
 size="3">e
</font><font size="3"><b>Buon Anno nuovo </b></font><font size="3">a
tutti.</font></p>
<p><br>
<br>
</p>
<p align="center"><font size="3"><i>fra Sergio Parenti O.P.</i></font></p>
<p><br>
<br>
</p>
_____________________________________________________________________________<br>
<br>
<big><br>
<br>
<br>
</big>
<p style="font-weight: bold;" align="center"><big>Breve
resoconto dell'Incontro Interdisciplinare del 16 dicembre 2013</big></p>
<p style="font-style: italic;" align="center"><big>a cura di fra
Sergio Parenti O.P.</big></p>
<p><big><br>
<br>
</big></p>
<p><big>SCIRÈ - Parto dalle domande che feci al prof. Sarti al termine
della
volta scorsa ed anche dal suo libro: mi sono chiesta quali fossero le
motivazioni per cui ha sentito la necessità di comunicare la
sua esperienza su quegli argomenti. Partendo dall'esperienza mi è
venuto abbastanza spontaneo capire che la consistenza del nostro
patrimonio culturale a tutti i livelli è veramente molto
grande, come ho visto partecipando ai nostri incontri. Si è
parlato molto di scienza, di fede e di conoscenza: tutto questo
presenta la vita della persona. Partendo dal principio che le persone
sono fondamentali, che l'individuo è fondamentale e che la
società è un insieme di individui che raccolgono le
esperienze personali e collettive per mandare avanti un sistema,
questo è una cosa meravigliosa. È
chiaro che l'educazione che uno riceve, l'istinto e la
predisposizione ti portano ad approfondire le inclinazioni. </big></p>
<p><big>L'uomo
responsabile è quello che riesce ad applicare una difesa non
violenta ai veleni della società? Il non rispondere in
maniera violenta ad una violenza è molto difficile. In passato
si diceva che uno sopporta e l'altro infierisce. Ma che un uomo
responsabile riesca a non essere sopraffatto da una violenza è
una disciplina che si apprende dalla più tenera età,
altrimenti è troppo difficile.</big></p>
<p><big>Chi
subisce una violenza riesce a produrre degli anticorpi che lo rendano
immune dall'aggressione? Cose che non pensavamo potessero succedere,
sono invece successe negli ultimi 15 anni. I vari conflitti a livello
mondiale hanno fatto riemergere una brutalità che si pensava
fosse spenta nella civiltà. Invece la recessione non è
solo economica, ma anche una regressione a livello di umanità.
La conoscenza ti porta ad avere degli strumenti per andare verso
l'alto o per sprofondare nell'abisso come fosse cosa ineludibile?</big></p>
<p><big>C'è
come sapore di bullismo nella quotidianità. Il bullismo è
una tecnica che si apprende (c'è un rituale ed un
comportamento) e viene insinuata in maniera subdola e lenta, fino a
sfociare nella violenza pura. Mi chiedo: si può riuscire a
produrre degli anticorpi perché questa educazione alla
sgradevolezza nel rapporto tra le persone possa essere superata?
Faccio queste considerazioni non per sognare un mondo su una nuvola,
ma per cercare di difenderci. Se siamo sprovvisti di qualsiasi
risorsa per rispondere o per sfuggire, i problemi diventano gravi.
Come si può insegnare ad un uomo a fornirsi degli anticorpi
necessari per non subire una violenza? Quando succedono certe
brutalità, non avvengono spontaneamente, ma avvengono perché
c'è intenzione di usare anche cose scoperte per il bene
dell'uomo, per ritorcergliele contro. A questo punto si dice: "Il
libero arbitrio!". Io posso scegliere. Scelgo se conosco. Io
posso anche decidere di cambiare strada. Però la motivazione
alla fonte è sempre la più importante. Se ho radici
profonde che non cancellano la memoria, se queste radici hanno
attinto da un terreno proficuo, questa riemerge. Per questo si parla
di dare una seconda possibilità, di perdono e pentimento.</big></p>
<p><big>Però
quando perdono non dimentico. Il perdono è al di sopra
dell'offesa proprio perché non me la fa dimenticare. Perdere
la memoria delle cose vuol dire non trasmettere la cultura a chi
viene dopo di noi. La storia veniva presentata ai miei tempi come
qualcosa di poco interessante: una serie di date. Mi chiedo se le
generazioni che vengono ad avere un contatto con gli avvenimenti del
passato si rendano conto della necessità di assimilarli, per
proseguire senza abbandonare principi e valori fondamentali. Senza
questo è difficile conservare un equilibrio che ti permetta di
arrivare alla fine dei tuoi giorni con una certa serenità.</big></p>
<p><big>Un'altra
cosa che mi è venuta in mente: c'è una fortissima crisi
etica. Non mi ricordo da giovane di aver sentito raccontare eventi
come quelli che si ascoltano ora, anche se penso che vi siano sempre
state crisi etiche.</big></p>
<p><big>Infine
vi è la necessità della salvaguardia del patrimonio
culturale. Mi sono sentita male quando ho sentito della distruzione
del museo di Bagdad o dei Buddha in Afganistan. Capisco l'impresario
che, per non fallire, distrugge la tomba etrusca che ha trovato, ma
non approvo e inorridisco.</big></p>
<p><big>Concluderei
dicendo che per me l'uomo responsabile è quello che risponde
alla provocazione, ma con un senso critico che gli permette di essere
adeguato, perché non ha perso o dimenticato il patrimonio di
esperienze che gli altri e la vita gli hanno messo a disposizione, e
che inoltre non ha perso tempo, senza per questo affannarsi. Ma chi
insegna? Chi sa distinguere tra le tradizioni che si stanno fondendo?
Un conto è la tradizione dei tortellini, un conto quella di
strappare il cuore al nemico.</big></p>
<p><big>SARTI - La reazione alla violenza è un bell'esempio di
feedback possibilmente negativo, cioè in modo cristiano. Don
Catti ci insegnava che occorre sapere che vi sono i bivi della
scelta: rispondere con violenza alla violenza, oppure, apparentemente
contro natura, con la non violenza alla violenza, eliminando piano
piano le cause stesse del comportamento violento. Noi eravamo
tacciati di ingenui, poi è successo qualcosa nel '89: qualcosa
di impensabile e che però è avvenuto. Un enorme sistema
economico e politico, che sembrava immutabile e monolitico, è
crollato perché qualcuno ha aperto un confine: quello della
Cecoslovacchia.</big></p>
<p><big>PARENTI - Non parlavi del muro di Berlino?</big></p>
<p><big>SARTI - Il primo movimento è stato degli ungheresi e dei
tedeschi che hanno approfittato della momentanea sospensione dei
vincoli. Dimostrazione di come sia possibile tecnicamente seguire
sempre la strada di feedback negativo. Ero ragazzino di seconda e
terza media durante la guerra. Ricordando quello che avevo visto (le
bombe sulla città e sui treni), riflettendo, sono approdato ad
un gruppo di persone che si rifacevano a maestri della non violenza
in Italia, come Lanza del Vasto e Antonino Drago. La cultura si
costruisce con queste esperienze. Mandela, che è appena morto, è stato
pure un maestro.</big></p>
<p><big>FRATTINI - Attraverso il tratteggio dell'uomo che ha fatto
Susanna (un
uomo con un suo bagaglio) mi domando: l'uomo così tratteggiato è un
robot o qualcos'altro? Stiamo parlando del libero
arbitrio. Molti autori sono convinti che l'uomo sia una macchina.
Cosa ci dicono i dati osservabili sull'uomo e i suoi comportamenti?</big></p>
<p><big>SCIRÈ - Dipende da chi misura, se si parla di percentuali.
Nelson
Mandela è stato un simbolo di una rinascita. Il suo carceriere
ha fatto il ricordo di lui, che era riuscito a stabilire col suo
carceriere un rapporto, facendogli capire che non era un delinquente.
Però l'altra sera hanno ricordato che in Sud Africa, nella
comunità negra, in un giorno erano state stuprate 103 donne.
L'apertura tra bianchi e neri non aveva portato una parità tra
uomo e donna. Sono grata all'informazione per evitare i pregiudizi:
le campane sono tante e la truffa è sempre dietro la porta. La
propaganda nazista presentava i campi di concentramento come centri
rieducativi dove la gente giocava a palla o a scacchi...</big></p>
<p><big>FRATTINI - Vorrei tornare alla domanda di prima: il libero
arbitrio
esiste o non esiste? L'uomo è una macchina dove ad azione
corrisponde una reazione più o meno prevedibile, oppure no?</big></p>
<p><big>PARENTI - Se la macchina è quella cosa la cui reazione è
prevedibile, l'uomo non è una macchina, perché può
fare il contrario di ciò che è previsto.</big></p>
<p><big>FRATTINI - Ma la mia domanda è: da come si presenta l'uomo, dal
punto di vista degli osservabili, possiamo avanzare qualche ipotesi
riguardo alla sua natura?</big></p>
<p><big>PETERNOLLI - Le ipotesi sono state fatte.</big></p>
<p><big>STIRPE - Ho detto più volte che: o abbiamo qualcosa di diverso,
oppure agiamo secondo le regole della fisica e della chimica.</big></p>
<p><big>FRATTINI - Quindi saremmo prevedibili.</big></p>
<p><big>STIRPE - Prevedibili no. Saremmo prevedibili se uno conoscesse
tutto
il meccanismo.</big></p>
<p><big>FRATTINI - Torna il discorso della complessità. Però anche
in aggregati di molecole massicci come sono i gas, sono state trovate
delle leggi di comportamento dei gas a livello macroscopico. Nulla
toglie che anche in un aggregato di molecole che danno origine alla
vita nel senso che conosciamo, queste si comportino come fine a se
stesse, ma con leggi che io posso macroscopicamente determinare.</big></p>
<p><big>STIRPE - Le cose prodotte dall'uomo, diceva Susanna, possono
rivolgersi contro di lui. Ma può accadere il contrario. Ci
sono cose utili uscite dagli studi militari. Pensate all'ecografia
(derivata dagli studi sui sonar). Poi si è detto che perdonare
non è dimenticare. Per me, se ci si ricorda, non si perdona.
Sarti diceva che le cose viste in guerra lo hanno portato verso le
persone che la pensavano diversamente. Io ricordo certe infamie
commesse e, pur non potendo prendermela con i singoli... in Marocco
non metterò mai piede. I marocchini che ci hanno "liberato"
hanno fatto in Ciociarìa, in 8 giorni, lo stesso numero di
morti che i tedeschi avevano fatto in 8 mesi; in più hanno
violentato un gran numero di donne (che i tedeschi non hanno
toccato). Mio padre, che era l'unico medico in un paese di 6.000
abitanti, ha contato 385 donne (dai 13 agli 80 anni) che si erano
rivolte a lui perché violentate, numero che io ho passato
all'archivio di Stato.</big></p>
<p><big>PARENTI - Dio dice: "A me la vendetta". Neanche un passero
cade senza che Lui lo sappia. </big></p>
<p><big>RUBINO - La persona umana penso sia imprevedibile, anche se non
penso
che l'imprevedibilità possa coniugarsi col libero arbitrio.
Sulla questione del libero arbitrio tengo il giudizio sospeso. Mi
interessa partire dalla imprevedibilità. La domanda di Fabio è
se sei un uomo o sei un robot. Io non credo che l'uomo sia un robot,
perché questo sistema vivente così complesso,
soprattutto il cervello, è continuamente impressionabile
dall'esterno, dall'ambiente. La genetica ci ha consegnato la
macro-morfologia di questo cervello, però l'ambiente, a
livello micro-morfologico, può cambiare tanto. Salta fuori un
uomo che è sempre al di là di ciò che è
stato programmato, un uomo imprevedibile per via degli incontri che
fa, cominciando dalle persone significative, da sua madre. Tenete
presente che c'è l'aspetto delle emozioni che la stessa mamma
sente e comunica al bambino. L'essere vivente non è
determinabile: è troppo soggetto alla genetica e all'ambiente.
Nell'uomo c'è il mistero della mente, di cui sappiamo poco;
sappiamo di più del cervello. Il problema è che come
c'è una procedura scientifica per focalizzare il cervello,
così si sta faticosamente cercando una procedura scientifica
per focalizzare la mente. Su questo i vari autori si accapigliano.</big></p>
<p><big>PARENTI - Aristotele aveva dato una argomentazione per dire che
l'intelletto non può avere un organo. Il cervello è
organo dei sensi interni (fantasia, memoria, istinto che nell'uomo
veniva chiamato "cogitativa", perché deve lasciare
spazio al libero arbitrio). Però se perdo i sensi perdo anche
la capacità d'intendere e volere. Se la fantasia è
bloccata dalle passioni, non c'è modo di esercitare il libero
arbitrio, perché non si è in grado di prendere in
considerazione altri aspetti della questione, abbiamo come un'idea
fissa e si è succubi delle passioni. Andare a valutare quando
c'è "piena avvertenza e deliberato consenso" non è
facile.</big></p>
<p><big>RUBINO - La capacità d'intendere e volere basta poco per
attenuarla. Ma mentre dormiamo la nostra mente funziona ugualmente e
riesce anche a pensare. Mentre sto sognando ho ugualmente un'etica.
Non è la coscienza e la capacità d'intendere e volere
che mi rende uomo. Anche quando dormo, anche quando sono preso dalla
follia, continuo a produrre simboli alla mia maniera. Vorrei
decentrare la questione della coscienza, della vigilanza,
dell'autoconsapevolezza.</big></p>
<p><big>FRATTINI - Non distingui tra coscienza ed autocoscienza. La
vigilanza
che tu chiami coscienza è attiva ma è rivolta verso
altro dal tuo io, l'autocoscienza è rivolta verso te stesso.</big></p>
<p><big>RUBINO - Ma tutto questo pacchetto di coscienza ed
autocoscienza tra
un'ora va a dormire e io esisto ugualmente.</big></p>
<p><big>PARENTI - Però mentre dormi non sei moralmente responsabile.</big></p>
<p><big>RUBINO - Responsabile che cosa vuol dire? Etimologicamente
viene dal
dare delle risposte.</big></p>
<p><big>PARENTI - Capacità di essere colpevole. Se uno mi droga e mi fa
firmare, può darsi che io sia anche consapevole e mi ricordi
di averlo fatto, però non ero responsabile. Quello che conta è
la padronanza di sé che nel sonno non ho. Un sogno posso
ricordarlo. A volte nel sogno ero consapevole di star sognando.</big></p>
<p><big>RUBINO - Riflettendo, mi rendo conto che un conto è la
responsabilità, un conto il libero arbitrio. Per essere
responsabile devo fare appello a tutta la mia coscienza e dare una
risposta.</big></p>
<p><big>PARENTI - Il libero arbitrio è facoltà dell'intelletto e
della volontà, non solo dell'intelletto. Piena avvertenza e
deliberato consenso. La capacità di rispondere non basta.</big></p>
<p><big>RUBINO - La morale dipende dalla mia famiglia, dalla società,
dalla evoluzione.</big></p>
<p><big>FRATTINI - Bisogna partire da prima, non a valle di una morale,
di una
rivelazione... L'uomo primitivo non è condizionato se non
dall'ambiente e da una morale naturale. </big></p>
<p><big>PARENTI - Una tribù ha condizionamenti molto forti. L'uomo non
nasce sotto un fico.</big></p>
<p><big>FRATTINI - Aristotele parlava di "tabula rasa". L'uomo privo
di tutto sarà impossibile, però cerchiamo l'uomo più
semplice possibile.</big></p>
<p><big>PARENTI - Il genitore ti plasma, ma questo non è in
contraddizione col libero arbitrio. Non esiste un uomo privo di
tutto. Il metodo scout è stato copiato dal metodo delle tribù
africane, perché evidentemente era meglio del metodo inglese.
Baden Powell notò che non c'era la crisi generazionale e che
uno, crescendo, non aveva disprezzo di ciò che aveva fatto da
bambino.</big></p>
<p><big>RUBINO - La mia idea è che nella massima responsabilità
tu non sei libero di arbitrio. Se la responsabilità diventa un
obiettivo, ci sono leggi importanti che devo capire, e so,
consapevolmente, che questa responsabilità non posso chiamarla "mia
libertà", perché la mia libertà è frutto dei miei geni e della mia
storia, e la vita che ho
dentro è un mistero che trascende la mia libertà. Per
me il libero arbitrio non è un problema. Il mio obiettivo è
di essere quanto più posso padrone di me stesso. Ma dicendo
che sono responsabile, in qualche maniera sono indulgente con me
stesso, perché so che fra un secondo non lo sono più.
Sono come una canna al vento.</big></p>
<p><big>FRATTINI - Più sono responsabile più sono legato.</big></p>
<p><big>PARENTI - Il libero arbitrio è la capacità di intendere e
volere che devi esercitare secondo quello che sai che è
meglio.</big></p>
<p><big>FRATTINI - Vorrei andare a ballare, ma non posso perché sono
responsabile di una centrale...</big></p>
<p><big>PARENTI - Un conto è fare quello che pare a me, un conto fare
il
mio dovere.</big></p>
<p><big>PETERNOLLI - L'antropologia di Cartesio è sbagliata, mentre
quella
di Aristotele e S. Tommaso può confrontarsi con le
acquisizioni di oggi. I bambini che sono stati fatti educare solo da
animali, non hanno potuto più essere recuperati: nella vita di
questi bambini l'intelligenza non ha avuto modo di manifestarsi. C'è
una collusione del neuronale, del fisico e dello psichico. Ma in chi
ha avuto una vita più o meno normale, alla fine emergono
caratteristiche dalle quali deduciamo la presenza di qualcosa che non è
spiegabile con categorie puramente fisiche.</big></p>
<p><big>FRATTINI - Però quei bambini avevano il concetto del bene e del
male.</big></p>
<p><big>PETERNOLLI - Ma restando degli uomini-lupo. Von Balthasar dice
che, quanto
all'inferno, possiamo ragionare solo per noi stessi: è quasi
impossibile giudicare la coscienza di un altro. Questo vale anche per
quei marocchini di cui si parlava. Ci sono condizionamenti culturali.</big></p>
<p><big>SCIRÈ - Non parlerei di condizionamento, ma di educazione
finalizzata
ad essere così. La posizione della donna è per regola
così, e non solo nella realtà islamica.</big></p>
<p><big>PARENTI - La scaletta di domande che hai preparato per il tuo
intervento inizia parlando di come comportarsi in un modo non
irresponsabile, cioè dando una risposta non violenta. Questo
mi ha fatto pensare alla situazione della donna, che fisicamente è
meno forte del maschio e deve trovare un modo di reagire che è
diverso dal dire: "Ti do due sberle". Una donna deve
saper comportarsi con dignità, e si chiede come educare.</big></p>
<p><big>SCIRÈ - Non ho fatto però distinzioni di genere.</big></p>
<p><big>PARENTI - Tu chiedi se si possa educare un uomo ad avere
comportamenti
di una bestia. E dici che negando questa possibilità si
rinuncia ad affrontare il problema e a condannare con indignazione
questa manipolazione.</big></p>
<p><big>SCIRÈ - Non la chiamo educazione, ma manipolazione. Per noi è
scontato che ci siano valori fondamentali, pur con le variabili e le
devianze. Ci può essere chi ama trasgredire. Però ci
sono cose che, dopo, non si può più tornare indietro.
Qui bisogna prevenire, se si ha la coscienza e anche la fortuna,
perché ci sono anche cose che non dipendono dal noi. Se educo
una persona per farne una macchina negativa che compia quello che io
non posso fare, per farne un delinquente... Se si entra in gruppi
credendo di poter venirne fuori, mentre dopo non è più
così...</big></p>
<p><big>PARENTI - Il diavolo, come tentatore, ti convince a seguirlo
volontariamente, non fa violenza al tuo libero arbitrio. Per questo
può fare il nostro accusatore davanti a Dio: l'abbiamo seguito
volontariamente e quindi Dio, che è giusto giudice, deve darci
la stessa punizione. Come uomini noi siamo tutti dannati. La
redenzione consiste nel fatto che Gesù, essendosi incarnato
pur sapendo che l'avremmo messo in croce, può chiedere ai suoi
assassini di poter continuare a farsi uomo usando la loro umanità.
Come tralci della vite, come membra del suo corpo, dice "Padre,
dove sono io, voglio che vengano anche loro". Così non
c'è ingiustizia nei confronti di Satana. Noi abbiamo paura di
essere posseduti dal diavolo, ma vogliamo poi la libertà di
peccare...</big></p>
<p><big>FRATTINI - Il libero arbitrio è il poter dire "no"
quando tutto ti porta a dire: "sì".</big></p>
<p><big>PARENTI - No, è la facoltà di intelletto e volontà.
Non è l'indifferenza tra sì e no.</big></p>
<p><big>BERTUZZI - In campo sociale, giuridico e morale la libertà è
possibilità di scegliere, di fare scelte diverse. Che la
scelta sia buona o cattiva è in secondo ordine. In morale noi
chiamavamo questo "libertà d'indifferenza". La
conseguenza è che diminuisce il senso di responsabilità
nei confronti di ciò che si sceglie: l'importante è
poter scegliere. L'importante è aver fatto una scelta libera.
La questione del divorzio e dell'aborto nasce in questo contesto:
nella civiltà passata queste libertà non c'erano. Però
essere liberi, nel campo morale, non significa solo essere liberi da
dei condizionamenti (libertà d'indifferenza), ma essere liberi
per degli scopi, dei fini (libertà di specificazione) di
fronte ai quali uno deve rispondere di quello che fa. Questo oggi
viene considerato un abuso. Il genitore deve lasciare il figlio
libero di fare quello che vuole. La responsabilità si ha
quando c'è la libertà, che non è la possibilità
di fare quello che vuoi.</big></p>
<p><big>FRATTINI - Parlando di responsabilità, tu implichi la morale e
la
razionalità. Prima noi si parlava di che cosa sia
semplicemente il libero arbitrio, prima di coinvolgerlo in questi
momenti successivi.</big></p>
<p><big>BERTUZZI - Libero arbitrio è la capacità di emettere un
giudizio libero: giudicare liberamente. Per questo il giudizio non
deve essere costretto dall'esterno, ma deve partire dalla propria
intelligenza e dalla propria volontà. Questo è
condizione della morale ed è ciò che rende l'uomo più
simile a Dio: la capacità di essere padrone delle proprie
azioni.</big></p>
<p><big>FRATTINI - Implica la razionalità: quando tutto mi porta a dire
sì, c'è qualcosa (non per spirito di contraddizione)
che mi fa dire no.</big></p>
<p><big>SCIRÈ - Negli anni '90 i bimbi palestinesi venivano mandati a
tirare
pietre contro ai militari israeliani, che non reagivano.
Personalmente ho vissuto una esperienza in Albania con un gruppo
scout. Ricordo un militare del presidio italiano che era sfinito dai
bambini che andavano a stuzzicarlo. Quando andammo in un
orfanotrofio, alla sera, al terzo piano, ci dissero di mettere gli
zaini al centro della sala, altrimenti ce li avrebbero portati via
con dei rampini. Alle nove di sera sentimmo un rumore: erano una
trentina di bambini di 8, 9 anni, che si arrampicavano come gatti
all'esterno, portando bastoni con un rampino. Quando gli adulti li
sorprendevano con la roba rubata, chiamavano la polizia che li
randellava. Che cosa restava in questi bambini? C'è un libero
arbitrio o un metodo per farne delle bestie? Una prostituta confidava
che aveva ancora un anno, poi sarebbe tornata al suo paese ed avrebbe
aperto un negozio... In queste situazioni come interpretare il libero
arbitrio? Loro fanno con convinzione quello che fanno.</big></p>
<p><big>JULVE - Ognuno ha, voglio credere, un piccolo spazio di libertà
di scelta, pur tra tanti condizionamenti (il Papa ha detto per
questo: "chi sono io per giudicare?"). Quello spazio è
quello di cui dovremo rispondere.</big></p>
<p><big>RUBINO - Da un libero arbitrio grande così, siamo passati ad un
libero arbitrio rimpicciolito.</big></p>
<p><big><br>
<br>
</big></p>
<p><big><br>
<br>
</big></p>
<p><big><br>
<br>
</big></p>
<p><big><br>
<br>
</big></p>
<p><big><br>
<br>
</big></p>
<p><big><br>
</big><br>
</p>
<div type="FOOTER">
<p style="margin-top: 0.5cm; margin-bottom: 0cm;" align="center"><sdfield
 type="PAGE" subtype="RANDOM" format="PAGE"></sdfield></p>
</div>
</body>
</html>
