<!DOCTYPE HTML PUBLIC "-//W3C//DTD HTML 4.0 Transitional//EN">
<html>
<head>
  <meta http-equiv="CONTENT-TYPE" content="text/html; charset=UTF-8">
  <title>17mar14</title>
  <meta name="GENERATOR" content="OpenOffice 4.1.0  (Win32)">
  <meta name="AUTHOR" content="sergio ">
  <meta name="CREATED" content="20140409;16481500">
  <meta name="CHANGEDBY" content="sergio ">
  <meta name="CHANGED" content="20140415;11143800">
  <style type="text/css">
	<!--
		@page { margin: 2cm }
		P { margin-bottom: 0.21cm }
	-->
	</style>
</head>
<body dir="ltr" lang="it-IT">
<p style="margin-bottom: 0cm; font-style: normal; font-weight: normal;"
 align="left">
Bologna, 5 marzo 2014</p>
<br>
<p style="margin-bottom: 0cm; font-style: normal; font-weight: normal;"
 align="left">Agli amici degli Incontri Interdisciplinari</p>
<p style="margin-bottom: 0cm; font-style: normal; font-weight: normal;"
 align="left"><br>
</p>
<p style="page-break-before: auto;" align="left">Carissimi,</p>
<p style="font-style: normal; font-weight: normal;" align="left"> ci
rivedremo <span style="font-weight: bold;">lunedì 17 marzo</span>,
alle ore 21, presso
il Convento San Domenico, che ci ospiterà nella sua "sala
rossa", cui si accede da Via San Domenico 1.</p>
<p style="font-style: normal; font-weight: normal;" align="left"> Il
dibattito sul libero arbitrio ci ha portati a desiderare maggior
chiarimento sul ruolo della parte emotiva nel nostro agire. Il tema
sarà quindi</p>
<p style="font-style: normal; font-weight: bold;" align="center">emozionalità
e coscienza</p>
<p align="left">e
la serata sarà animata da <span style="font-weight: bold;">Elena
Gozzoli</span>,
che dirige l'area di ricerca di filosofia e neuroscienze all'Istituto
Superiore di Formazione e Ricerca in Filosofia, Psicologia e
Psichiatria di Torino. La ringrazio a nome di tutti.</p>
<p style="font-style: normal; font-weight: normal;" align="left"><br>
<br>
</p>
<p style="font-style: normal; font-weight: normal;" align="left"> </p>
<p style="font-style: normal; font-weight: normal;" align="left"> Un
cordiale saluto in attesa di rivederci</p>
<p style="font-style: normal; font-weight: normal;" align="left"><br>
</p>
<p style="font-style: italic; font-weight: normal; text-align: center;">
fra
Sergio Parenti O.P.</p>
<div style="text-align: center;">__________________________________________________________________________<br>
</div>
<p style="font-style: normal; font-weight: normal;" align="left"><br>
</p>
<br>
<br>
<p style="font-weight: bold;" align="center">Breve
resoconto dell'Incontro Interdisciplinare del 17 marzo 2014</p>
<p style="font-style: italic;" align="center">a cura di fra
Sergio Parenti O.P.</p>
<p><br>
<br>
</p>
<p>GOZZOLI - Emozionalità
e coscienza sono intimamente connessi, e non sono scindibili. Il
rapporto mente-cervello va inteso come complementarità, non
divisione in termini dualistici. Sono sistemi sinergici, interagenti,
che vanno a definire la persona: la coscienza, i sistemi di memoria,
la dimensione emotivo-affettiva, gli aspetti cognitivi e
motivazionali... Ci consentono la comprensione di noi stessi, anche
in relazione al mondo circostante: pensate all'identità, che
non è un fatto scontato. Per Erikson l'identità è
il sentimento soggettivo di coerenza e di continuità personale
e culturale, che si fonda sulla continuità della propria
esperienza nel tempo e nello spazio e sulla possibilità di
percepire che gli altri hanno compreso la nostra identità.
Nella coscienza implichiamo l'elaborazione dell'esperienza e si
definiscono azioni e reazioni relazionali. La plasticità è
la capacità di cambiare in base all'esperienza.</p>
<p>Antonio Damasio dice che la
ragionevolezza di un processo decisionale non è poi così
razionale. Le componenti della decisione non sono solo razionali.
Dissociare e controllare i due aspetti è una illusione.</p>
<p>Per coscienza la nuova
scienza intende uno stato di consapevolezza percettiva o di
attenzione selettiva: consapevolezza di sé e di essere
consapevoli.</p>
<p>Le definizioni di emozione
sono tante. Sentimento, affetto, affezione; impressione viva,
turbamento, eccitazione: dal punto di vista scientifico non ha un
significato univoco. Per alcuni è l'aumento oltre una certa
misura di un sentimento. Paul Ekman ha cercato di elencare le
emozioni fondamentali (gioia, tristezza, rabbia, paura,
inquietudine...) ma la questione è discussa. Per altri
l'emozione è un sentimento accompagnato da attività
motorie e ghiandolari; atto o facoltà del sentire; coscienza e
consapevolezza di sé e dell'altro e modo di sentirlo dentro di
sé; ogni moto dell'animo manifestato agli altri; modo di
pensare e sentire e comportarsi moralmente; inclinazione sentimentale
verso persone, animali e cose meno intensa dell'amore e più
regolata della passione...</p>
<p>Dobbiamo fermarci su certi
aspetti della dimensione della coscienza. Diversi autori hanno
affrontato la natura biologica della coscienza, partendo dal DNA:
Christof Koch, neuroscienziato computazionale, ad esempio. Ci si
chiede se sia facile produrre un'indagine soddisfacente
dell'esperienza cosciente. Pessimisti sono Colin
McGinn, che ritiene che l'architettura del cervello non sia in
grado di risolvere il problema. Searle e Dennett sono più
ottimisti. Ma i processi biologici presentano un elevato grado di
complessità, e la scienza, oggi, con le sue metodologie, è
estremamente riduzionista mentre la coscienza è
irriducibilmente soggettiva e risponde a criteri di complessità:
le strumentazioni sono a monte inadeguate.</p>
<p>La coscienza ha due aspetti:
unitarietà e soggettività. Per il primo abbiamo che le
modalità sensoriali si fondono in un'unica coerente
esperienza; la coerenza risolve stati di ambiguità che noi mal
tolleriamo. La mia percezione è un tutt'uno anche quando la
rievoco a distanza di tempo. Per la soggettività ognuno di noi
esperisce un mondo di sensazioni intime, percepite come più
reali di quelle vissute dagli altri, che possiamo mediare mediante
oggettivazione.</p>
<p>Importante è anche
l'empatia: la sincera disponibilità ad accogliere la
soggettività dell'altra persona senza prevaricazione e liberi
da pregiudizi, in base ad un criterio di neutralità. Una
simile definizione è estremamente impegnativa. La sincera
disponibilità è l'autenticità. Liberi da
pregiudizio: non è facile. Nell'empatia noi tendiamo verso
l'altro: tendenza ad una convergenza, mentre ci è impossibile,
come persone umane, realizzare una coincidenza. La convergenza, se
confrontiamo due figure, implica un'apertura, mentre la coincidenza
determina chiusura dei margini e staticità potenziale, che non
c'è nel tendere alla convergenza. Nell'incontro tra due
persone abbiamo la possibilità di rinnovare le stesse in uno
slancio di crescita che può far nascere, dall'incontro e
condivisione tra tendenze, una unità nuova.</p>
<p>Quando consideriamo
l'esperienza cosciente, la percezione è un aspetto. Il
cervello non si limita a percepire il mondo esterno riproducendolo
fedelmente, quasi fosse una fotografia tridimensionale, ma
ricostruisce, ad esempio, una scena visiva utilizzando regole
proprie. Scompone un oggetto ed elabora la forma in modo distinto
rispetto al movimento o al colore, per poi ricostruire l'intera
immagine secondo regole proprie.</p>
<p>Eric Kandel, Nobel per le
scoperte in neurobiologia, dice che la nostra convinzione che le
nostre percezioni siano precise e fedeli è un'illusione. La
questione cruciale non sta nella percezione, ma nel significato che
un determinato suono, odore, esperienza ha per noi. Si parla di
neurobiologia di senso e significato, ma dobbiamo fare attenzione per
via della visione riduzionista. Il fatto che l'esperienza sia
esclusiva per ognuno di noi solleva la questione se sia possibile
determinare oggettivamente caratteristiche di coscienza comuni a
tutti.</p>
<p>Se i nostri sensi producono
esperienze totalmente e individualmente soggettive, non possiamo
giungere ad una definizione generale di coscienza basata
sull'esperienza personale. La scienza non è ora in grado di
affrontare determinate questioni perché la coscienza è
irriducibilmente soggettiva e risponde a criteri di complessità.
Quando abbiamo parlato di unitarietà, proprio Crick (che
corresse l'articolo fino a pochi giorni prima di morire) e Koch, in
un articolo del 2004, parlarono di "claustro": una lamina
di tessuto cerebrale posta sotto della corteccia, che sarebbe il sito
in grado di mediare l'unitarietà di coscienza. Il claustro
scambia informazioni con quasi tutte le regioni sensoriali e motorie
della corteccia ed anche con l'amigdala, che è importante
nell'elaborazione emozionale. Eric Kandel cercò di fare un
passo avanti valutando la comparazione di percezione conscia e
inconscia di uno stesso stimolo. Stimoli consci e inconsci attivano
regioni diverse dell'amigdala. Noi abbiamo due amigdala, una per ogni
lato del cervello, ma si parla di amigdala al singolare in quanto
svolgono più o meno le stesse funzioni. Cosa scoprì?
Che nell'ambito delle emozioni come in quello delle percezioni uno
stimolo può essere percepito consciamente e inconsciamente. I
sistemi mentali inconsci fanno parte del sistema di elaborazione
delle informazioni. Per inconscio intendiamo implicito, non
consapevole (non nel senso della psicoanalisi). Gli elementi
impliciti, di cui non abbiamo consapevolezza, risultano altrettanto
importanti di quelli espliciti di cui abbiamo consapevolezza. Il
fatto che non cogliamo una certa cosa non significa che essa non
abbia influenza determinante nella nostra crescita ed evoluzione. Gli
elementi consci non sono così scontati, perché il
nostro pensiero è dotato di ambiti di distorsione cognitiva:
l'illusione di controllo, ad esempio, l'ottimismo irrealistico...:
siamo soggetti a produrre determinati tipi di pensiero che devono
essere opportunamente valutati. Anche i meccanismi di difesa di cui
si occupa la psicoanalisi presentano la loro problematicità,
anche a livello conscio.</p>
<p>Come avviene la presa di
coscienza di un sentimento? Si presuppone un senso di sé:
abbiamo l'emozione, il sentire l'emozione ed il sapere di sentire
quell'emozione. C'è una complessità crescente. Per
identificare le basi neurali delle reazioni emotive è
necessario suddividerle in operazioni mentali elementari: formazione
di un'emozione, espressione dell'emozione, sensazione di esperienza
soggettiva ad essa associata, adattamento del comportamento al
contesto emotivo. Le emozioni intervengono anche nel nostro stato di
salute. La salute non è solo assenza di malattia, ha definito
l'Organizzazione Mondiale della Sanità, ma occorre anche lo
stato di benessere cui contribuiscono fattori culturali e dimensioni
sociali della persona. Un'emozione di per sé non è
dannosa, ad essere dannosa è la mancata regolazione della
stessa. Una persona può essere aiutata nella misura in cui
riesce a provare i suoi sentimenti e riesce a manifestarli agli
altri. Noi viviamo in una cultura che tende ad inibire l'espressione
emotiva. In ambiente di lavoro una persona che esprime i propri
sentimenti viene considerata inadeguata al ruolo. Si esige
impassibilità e autocontrollo. D'altra parte, assistiamo ad
eccessi di comportamenti emotivi, ad esempio il bullismo. Le droghe
servono ad alterare il proprio stato per riuscire a gestire gli
aspetti anche banali della quotidianità, per sentirci vivi.
Possiamo avere carenza o eccesso di espressione delle emozioni.
L'alessitimìa è la mancanza di parole per le emozioni:
non si riesce a comunicare agli altri le emozioni, con parole o in
altri modi. Le manifestazioni di aggressività rivelano un
conflitto di contrapposizione esasperata: chi la pensa diversamente è
un nemico da abbattere. </p>
<p>Stiamo impoverendo i nostri
mezzi di comunicazione. La carenza di mezzi per comunicare diventa
una carenza di comprensione e della capacità di ragionamento.
L'intelligenza emotiva è la capacità di comprendere,
esprimere e regolare le proprie emozioni. Comprendere un'emozione
significa anche capire la propria relazione con il mondo. Le emozioni
negative rimangono più a lungo, a volte sono indelebili. Per
essere felici dobbiamo sapere anche che cos'è l'infelicità.
La paura di confrontarci ci rende intolleranti, ci fa banalizzare il
dolore e la sofferenza. </p>
<p>LeDoux ha parlato della
sinergia tra linguaggio e memoria operativa. La working memory è
ciò cui state pensando in questo momento e cui state prestando
attenzione: una memoria a breve termine che si infiltra nella memoria
a lungo termine, ed è coinvolta in ogni capacità di
pensiero e di risoluzione dei problemi quotidiani. La memoria non è
solo la rievocazione dell'esperienza passata: consente anche la
gestione del presente e la progettualità nel futuro. Il
ricordo non è cristallizzato: c'è un continuo rimpasto:
anche nelle rievocazioni autobiografiche cambiano gli elementi e i
significati che loro attribuiamo (Edelman parla di "presente
ricordato"). La mente ci nasconde anche certe cose, e le
emozioni prevedono questo tipo di distorsione.</p>
<p>La ricerca sulle emozioni si
fa partendo dal comportamento emotivo. Per motivi etici gli
esperimenti neurofisiologici vengono fatti su animali. Per gli esseri
umani usiamo il self-report: le autovalutazioni. I comportamentisti
radicali rifiutano tutto ciò che non può essere
misurato. La psicoanalisi ci parla delle emozioni rimosse che
ricompaiono. Quanto è attendibile un'autovalutazione? Donald
Hebb ci dice che degli osservatori esterni risultano più
attendibili rispetto a chi sta vivendo una determinata esperienza
emotiva. Il ricordo di una esperienza emotiva è impreciso e
l'utilità ricordata, ci dice Kanheman, non rispecchia
necessariamente l'esperienza complessiva (utilità totale). Gli
studi sulle distorsioni mnestiche sono molteplici. Cambiano gli
elementi e i significati che produciamo nella rievocazione. I ricordi
vividi di eventi criminali risultano inesatti. La psicoanalisi studia
le false memorie. Gli elementi che caratterizzano il momento e le
informazioni che già avevamo prima dell'esperienza insieme a
quelle successive contribuiscono alla ricostruzione.</p>
<p>La fallibilità e la
soggettività dell'introspezione hanno portato alla rivoluzione
comportamentista. Watson la iniziò. Ciò che conta è
solo il comportamento osservabile. Successivamente, la psicologia
cognitiva ha ricondotto la mente alla psicologia studiando la mente
senza ricorrere all'introspezione: studia i processi mentali e non i
contenuti. Solo chi la vive, conosce l'esperienza emotiva, e forse
neanche, come abbiamo visto. In questi studi vengono utilizzati
self-report e questionari. Inoltre c'è la tentazione di cadere
nel riduzionismo. C'è un sano riduzionismo nel produrre il
dato, come metodo, ma senza voler rendere esaustiva la valenza del
dato. Il riduzionismo, misurando e quantificando, può essere
rassicurante perché ci consente un maggior controllo, che però
non va portato all'esasperazione. Finché non abbiamo
chiaramente definito, noi non sappiamo che cosa stiamo effettivamente
provando.</p>
<p>BERTUZZI - Le
problematiche principali sono la coscienza consapevole e
inconsapevole. La coscienza è definita come stato di
consapevolezza soggettiva...</p>
<p>GOZZOLI - "Percettiva":
percettiva o di attenzione selettiva.</p>
<p>BERTUZZI - E questo
presuppone una certa consapevolezza di quello che la coscienza
elabora. D'altra parte si parla dell'emotività che per lo più è
qualcosa di inconsapevole: si fa strada senza bisogno di
essere richiamata dalla coscienza ed è problema fino a che
punto la coscienza riesca a controllarla. Un esempio è il
senso della vertigine: paura di cadere ed insieme attrazione a
cadere, di cui posso essere cosciente ma che non riesco a
controllare. Questa componente inconsapevole della vita cosciente
viene estesa da molti fino a rendere la coscienza come qualcosa di
illusorio. Potrebbe essere utile distinguere tra emozione e
sentimento. </p>
<p>GOZZOLI - Il sentimento
viene dopo l'emozione e l'espressione dell'emozione. Avere un
sentimento non significa esserne consapevoli.</p>
<p>BERUZZI - Mi sfugge il
rapporto che questi fenomeni hanno con il soggetto che in qualche
modo dovrebbe essere colui che agisce (non sono le facoltà che
agiscono). Però può esserci una paura di fronte ad un
oggetto minaccioso ed anche una paura spontanea senza oggetto. Questa
struttura personale ed interpersonale come viene impostata?</p>
<p>GOZZOLI - Non abbiamo
definizioni esaustive. C'è comprensione di sé e
dell'altro, ed anche incomprensione di sé e dell'altro. </p>
<p>RUBINO - La grande
novità di questi anni è che l'affetto entra nella
formazione del pensiero. C'è una certa identità tra
affettività e cognizione. C'è la questione della mente:
da una parte c'è il cervello, ma la mente? Per alcuni è
qualcosa di distinto dal cervello. Ci sarebbe un aspetto mentale
primitivo chiamato "engramma": aspetto sicuramente
neurale, cerebrale, ma anche mentale, potenzialmente capace di
auto-rappresentazione. La parola "coscienza", implicando
consapevolezza, può sviare. Invece posso pensare ad un
divenire della mente che alla fine sfocia in una consapevolezza.
"Mente" ha una componente di non consapevolezza. Quando
dormo la mia mente funziona alla grande, anche se non ne ho
consapevolezza.</p>
<p>GOZZOLI - Molti studi
derivano dalla ricerca sulla patologia. Nell'epilessia temporale la
persona è come assorbita in un proprio mondo, per cui è
presente con il corpo ma assente come persona.</p>
<p>RUBINO - La nostra
coscienza è estremamente precaria: noi ci illudiamo di avere
una capacità di coscienza, mentre è estremamente
fluttuante da un massimo ad un minimo fino all'assenza. Vedere la
coscienza come attributo della nostra persona è enfatizzare:
la coscienza è una capacità, non un attributo.</p>
<p>PARENTI - Dal punto di
vista della filosofia moderna, lo spirito è il dato di fatto,
il mondo materiale è messo in dubbio. L'io è presenza a
se stesso, condizione di possibilità di un giudizio
(altrimenti sei incapace di intendere e volere). Dal punto di vista
di San Tommaso (e di Aristotele), il problema non è così
grave, però resta che il cervello non è l'organo
dell'intelletto, ma dei sensi esterni ed interni: memoria, capacità
di apprezzare come bene o male, sentir di sentire... e della fantasia
che raggruppa tutti i dati. La razionalità dell'uomo non è
l'intelletto degli angeli, ma ha bisogno dell'osservazione dei sensi,
e senza i sensi non siamo capaci nemmeno di autocoscienza... Ne
abbiamo già parlato. Per un idealista tutti i discorsi fatti
sono falsi o almeno solo ipotesi. L'autocoscienza diventa il
fondamento di tutto.</p>
<p>ARRIGONI - Nell'ambito
socio-antropologico il rapporto con il dato si serve essenzialmente
di due modelli: uno è voler estrarre informazioni per
costruire un sapere in modo statistico-induttivo; l'altro è
più interattivo e discorsivo. Si è parlato di
complessità. O è l'irriducibilità ontologica,
come la complessità irriducibile del vivente, oppure è
una prerogativa di un sistema, che però è un
molteplice, non è "uno". Il problema della
libertà, dentro un sistema, è problema di
imprevedibilità e non linearità. Qui il comportamentista, che si basa
su stimolo e risposta, cerca una legge
(modello estrattivo). Anche le bolle di un liquido in ebollizione
sono un sistema complesso, una molteplicità. Se usiamo lo
stesso modello in una irriducibilità ontologica come la nostra
faremo una termodinamica dello psichico e non una libertà su
cui costruire un'etica. Proprio perché l'uno e il molteplice
sono irriducibili, se applico una epistemologia sistemica a qualcosa
che sistemico non è, (e per sistema intendo l'organizzazione
di parti per cui il rapporto fra sistema e ambiente è un
algoritmo di azione e retroazione) si arriva ad antinomie.</p>
<p>BERTUZZI - Padre Paolo
Benanti faceva notare la differenza tra l'agire di una formica da
sola e quello del formicaio. La complessità non è
riducibile ad un calcolo lineare, ma richiede altri parametri di
interpretazione. Questi parametri annullano la coscienza e la
personalità dell'individuo oppure la integrano? Questo è
il problema.</p>
<p>PARENTI - In matematica
parole come "non lineare" hanno significati precisi. E nei nostri
discorsi?</p>
<p>SARTI - Da ingegnere
devo dire che la presentazione fatta della non linearità è
corretta. Stiamo parlando di tutta una serie di fenomeni e di enti
che richiamano il problema della indecidibilità delle
alternative, come diceva Gödel.
Si pone il rapporto mente-cervello, per esempio, dove non si è
capaci di stabilire un giudizio. La frontiera tra mente e cervello è
indefinibile alle conoscenze attuali: la ragionevolezza dei nostri
discorsi è messa in crisi.</p>
<p>CASADIO - Vorrei
ricordarvi la cellula nervosa, dotata di una sua anatomia, biologia e
capacità di azione. In quanto cellula, è un sistema
complesso elementare vivente. Unità fondamentale del vivente
definibile in base alla sua complessità ancora tutta da
dirimere, anche se conosciamo tutte le molecole che stanno in una
cellula. Di cellule di questo tipo nel cervello medio ce ne è
circa 100 miliardi. Queste cellule devono comunicare, devono
rispondere in maniera sincrona agli stimoli dall'esterno e tutto il
flusso di informazioni che fa la coscienza ha una sua plasticità
anche temporale. Grazie alla risonanza magnetica nucleare possiamo
vedere la plasticità di tutte le connessioni che si
distruggono e si creano in base ai comportamenti di area. Il mio
cervello anzitutto è plastico: tutti i rapporti sinaptici tra
queste cellule, che sono staccate ma comunicano mediante
neurotrasmettitori, devono continuamente generarsi e rigenerarsi.
Questo a parità di genoma che ognuno ha. Sembrerebbe poi che,
quando porto modifiche al genoma, nel progredire delle ere le
caratteristiche vengano trasmesse in modo lamarckiano alla prole. Chi
mi garantisce la verità? Se ognuno ha le sue esperienze, la
verità è un patto sociale? L'auriga che deve dirimere
tra le passioni dov'è? Dov'è la <span style="font-style: italic;">ratio</span>?
</p>
<p>SCIMÈ - A questo punto io, che avevo il sentore che ci fosse la
verità, sentendo questi discorsi mi chiedo: ma esiste la
verità?</p>
<p style="font-style: normal;">PARENTI - Mi dai la tua borsetta? C'è il
portafoglio dentro?
Ecco, è mio!... C'è la verità?</p>
<p>PETERNOLLI - Ho avuto l'impressione che la relatrice prevedesse la
possibilità di distinguere mente e cervello. Invece ho qui tre
o quattro articoli del Sole 24 Ore, scritti da autori riduzionisti
per i quali non esiste coscienza, non esiste libertà, ecc.
Poche settimane fa a Roma hanno tenuto un convegno proprio sul
rapporto intelligenza-cervello. Tra i relatori c'era un certo Ramón
Lucas Lucas, professore alla Gregoriana e al Regina Apostolorum.
Agostino diceva che è quasi più difficile comprendere
l'unione dell'anima col corpo che non il mistero dell'Incarnazione.
Ci sono scienziati invece intenti a dimostrare che il libero arbitrio è
una illusione, la
coscienza è un epifenomeno del cervello e la mente è un
fascio di neuroni. A queste affermazioni Ramón
Lucas oppone, fra l'altro, che l'uomo pensa con l'intelligenza, non
col cervello, che non è l'organo o la causa del pensiero, ma
solo la condizione necessaria. L'intelligenza si serve del materiale
offerto dai sensi per formare i concetti. La risposta al problema
della verità mi sembra possa trovare risposta perché è
nell'ambito dei concetti. Che il cervello non sia l'organo
dell'intelligenza è dimostrato dal fatto che l'intelligenza
pensa il proprio cervello, lo analizza, lo guida, richiedendogli che
fornisca alcune immagini e non altre: questo è segno che
l'intelligenza non pensa con il cervello: con lo stesso atto non
potrebbe pensare il cervello e pensare con il cervello.
L'intelligenza si pone in qualche modo al di sopra del proprio
cervello, perché lo può pensare.</p>
<p style="font-style: normal;">STIRPE - Non riesco a capire la
distinzione tra cervello e
intelligenza: se ledo il cervello, questo non funziona. Ad esempio,
non riesco più a muovere un arto. E diciamo che il cervello è
all'origine del movimento. Sono portato allora a concludere che anche
sentimenti e capacità intellettive abbiano la loro origine nel
cervello. Si pone il problema di come quel mucchietto di cellule sia
capace di generare affetti ecc. Meglio fare un atto di umiltà
e dire che non lo sappiamo.</p>
<p>PARENTI - Vi avevo mandato la bozza della prova che l'intelletto non
può conoscere mediante trasformazione di un organo, a patto
che l'oggetto dell'intelletto sia capire la natura delle cose
corporee, generabili e corruttibili. Perché l'organo della
conoscenza deve venire trasformato riguardo a quella caratteristica
che ci rende conoscibile l'oggetto (es.: il colore per la vista), e
per essere trasformato non deve avere già quello che deve
diventare: non si apre una porta già aperta, ma chiusa. Se le
cose sono intelligibili in quanto corporee, l'organo dovrebbe non
essere corporeo per diventarlo nella trasformazione... Così
dice Aristotele nel terzo libro del <span style="font-style: italic;">De
Anima</span>.
Allora io non sarò del tutto appartenente a questo mondo di
cose generabili e corruttibili, anche se la mia intelligenza funziona
solo se funziona il cervello.</p>
<p>SCIMÈ - Mi interesserebbe molto parlare della capacità di
prendere una decisione e quindi dare un giudizio. Se le capacità
di valutare non sono trasparenti e limpide verso se stessi, allora ci
sono grossi problemi. Se la prossima volta potessimo parlare della
capacità delle persone di educarsi al giudizio e alla
valutazione, mi interesserebbe molto. Anche perché un altro
elemento molto importante è l'attendibilità, e tutto il
dettaglio del flusso che porta alla decisione, o al ricordo o alla
valutazione, da cui dipendono i fraintendimenti che portano a scelte
sbagliate, anche collettive. Ed anche il problema dell'illusione.</p>
<p style="font-style: normal;">GOZZOLI - Si tratta di rendersi conto di
determinati assunti a
assimilarli nelle procedure. Ad esempio: si chiede ad una persona di
svolgere più compiti contemporaneamente in un periodo di tempo
protratto. Questo basta ad alterare i dati, ad alienare un operatore.
La filosofia deve entrare nella logistica.</p>
<br>
<br>
</body>
</html>
