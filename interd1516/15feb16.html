<!DOCTYPE HTML PUBLIC "-//W3C//DTD HTML 4.0 Transitional//EN">
<html>
<head>
  <meta http-equiv="CONTENT-TYPE" content="text/html; charset=UTF-8">
  <title>15feb16</title>
  <meta name="GENERATOR" content="OpenOffice 4.1.1  (Win32)">
  <meta name="AUTHOR" content="Sergio Parenti">
  <meta name="CREATED" content="20131009;17581572">
  <meta name="CHANGEDBY" content="Sergio Parenti">
  <meta name="CHANGED" content="20160629;10012642">
  <style type="text/css">
	<!--
		@page { margin: 2cm }
		P { margin-bottom: 0.21cm }
		A:link { so-language: zxx }
	-->
	</style>
</head>
<body dir="ltr" lang="it-IT">
<img src="15feb16_html_m766d91a0.gif" name="immagini1" border="0"
 height="72" width="49">
<p style="margin-bottom: 0cm; font-style: italic; font-weight: bold;"
 align="right">Centro
San Domenico</p>
<p style="margin-bottom: 0cm; font-style: italic; font-weight: bold;"
 align="right">Piazza
San Domenico 12</p>
<p style="margin-bottom: 0cm; font-style: italic; font-weight: bold;"
 align="right">40124
BOLOGNA</p>
<p style="margin-bottom: 0cm; font-style: italic; font-weight: bold;"
 align="right">tel.
051 581718</p>
<p style="margin-bottom: 0cm;" align="left"><br>
</p>
<p style="margin-bottom: 0cm;" align="left"><br>
</p>
<p
 style="margin-bottom: 0cm; font-weight: bold; font-style: italic; color: rgb(204, 0, 0);"
 align="center">http://www.csdricerca.com/</p>
<p style="margin-bottom: 0cm; font-style: normal; font-weight: normal;"
 align="left">
<br>
</p>
<p style="margin-bottom: 0cm; font-style: normal; font-weight: normal;"
 align="left">
<br>
</p>
<p style="margin-bottom: 0cm; font-style: normal; font-weight: normal;"
 align="left">
<br>
</p>
<p style="margin-bottom: 0cm; font-style: normal; font-weight: normal;"
 align="left">
Bologna, 1 febbraio 2016</p>
<p style="margin-bottom: 0cm; font-style: normal; font-weight: normal;"
 align="left">
<br>
</p>
<p style="margin-bottom: 0cm;" align="right">Agli amici
degli</p>
<p style="margin-bottom: 0cm; font-style: normal; font-weight: normal;"
 align="right">
Incontri Interdisciplinari</p>
<p style="margin-bottom: 0cm; font-style: normal; font-weight: normal;"
 align="left">
<br>
</p>
<p style="margin-bottom: 0cm; font-style: normal; font-weight: normal;"
 align="left">
<br>
</p>
<p style="page-break-before: auto;" align="left">Carissimi,</p>
<p style="font-style: normal; font-weight: normal;" align="left"> ci
rivedremo <span style="font-weight: bold;">lunedì 15 febbraio</span>,
alle ore 21,
presso il Convento San Domenico, che ci ospiterà nella sua
“sala rossa”, cui si accede da Via San Domenico 1.</p>
<p style="font-style: normal; font-weight: normal;" align="left">
L’incontro
sarà animato dalla <span style="font-weight: bold;">prof. Elena Gozzoli</span>,
che ringrazio a
nome di tutti. L’argomento che vuole proporci è il
seguente:</p>
<p style="font-weight: bold;" align="left"> (Ri)considerare
l’ umano
a partire dalle prospettive del transumano:</p>
<p style="font-weight: bold;" align="left">alcuni
brevi spunti di riflessione per una critica costruttiva ai tentativi
di riformulazione
dell’ essere.</p>
<p style="font-style: normal; font-weight: normal;" align="left"><br>
<br>
</p>
<p style="font-style: normal; font-weight: normal;" align="left"> Un
cordiale saluto in attesa di rivederci.</p>
<p style="font-style: normal; font-weight: normal;" align="left"><br>
<br>
</p>
<p style="font-style: normal; font-weight: normal;" align="left">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;
<span style="font-style: italic;">fra
Sergio Parenti O.P.</span></p>
<p
 style="border-style: none none solid; border-color: -moz-use-text-color -moz-use-text-color rgb(0, 0, 0); border-width: medium medium 1pt; padding: 0cm 0cm 0.07cm;"
 align="left">
<br>
<br>
</p>
<p align="left"><br>
<br>
</p>
<p align="left"><br>
<br>
</p>
<p style="font-weight: bold;" align="center">Breve resoconto
dell'Interdisciplinare del 15 febbraio 2016</p>
<p style="font-style: italic;" align="center">a cura di fra Sergio
Parenti O.P.</p>
<p><br>
<br>
</p>
<p>GOZZOLI – Dobbiamo affrontare le tematiche
trans-umaniste. Il trans-umanesimo è una corrente del
post-umano. Le tematiche trans-umaniste sono importanti perché
vanno a caratterizzare buona parte della ricerca attuale in ambito
biomedico. La filosofia post-umana è favorevole alla vita
umana tecnologicamente modificata. Occorre educare alla gestione
della tecnologia, in particolare le biotecnologie e le
nano-tecnologie. In quest'ottica l'essere umano è creatore
della propria corporeità e quindi capace di modificarsi. La
bionica e le nano-tecnologie danno la possibilità di corpi
migliorati destinati ad esistenze non più semplicemente umane.
Non possiamo non far riferimento al cosiddetto homo cyborg,
di cui parla Paolo Benanti nel suo testo molto accurato: il cyborg
è un organismo cibernetico; il termine fu coniato nel 1960 da
Manfred Clynes e Nathan S. Kline per definire un uomo migliorato in
grado di sopravvivere in un'atmosfera extraterrestre. Nella seconda
metà del '900 abbiamo un'evoluzione degli studi sovvenzionati
dal Dipartimento della Difesa degli USA. Siamo nel periodo di guerra
fredda. Questi studi continuano ancora oggi: si è cercato come
manipolare la memoria per togliere ai reduci di guerra ricordi
negativi, ma si sta sperimentando anche altro a proposito della
manipolazione della memoria.</p>
<p>Il cyborg
rappresenta il rapporto tra la multidimensionalità umana e gli
equivalenti tecnologici applicabili. Questo ci pone anche problemi
etici. Le ricerche hanno visto più fasi. Per prima cosa si
indagava la possibilità dell'uomo di viaggiare oltre
l'atmosfera terrestre: occorrono funzioni organiche estese rispetto a
quelle possedute dall'organismo. Le protesi ed i trapianti fanno di
noi un cyborg? Questi
deve non essere semplicemente umano. Una questione difficile diventa
la responsabilità in qualcosa che non è solo una
macchina, ma non è completamente umano. </p>
<p>La prima fase della
ricerca (cyborg1) è
incentrata sulla fisiologia dell'uomo: protesi per il mantenimento in
vita della persona: questo però non cambia la natura di base
dell'uomo. La seconda fase (cyborg2)
è incentrata sulla dimensione emozionale. Comincia ad esserci
lo sconfinamento: si vuole superare l'incompatibilità,
nell'aspetto emozionale umano, per cui certi ambienti non li
scegliamo, anche se siamo stati fisiologicamente aggiustati. Nella
terza fase, usando biologia molecolare, informatica e genetica, si
cerca di raggiungere il controllo emotivo dell'essere umano, perché
non sia più mediato dalla psicologia. Nel nostro ragionamento
l'illusione di poter controllare gli eventi viene definita come
distorsione cognitiva (es.: l'ottimismo irrealistico). Qui si tenta
di cambiare la natura dell'uomo per un miglioramento, ad esempio
rendendo l'uomo meno distruttivo e più capace di godersi le
gioie della vita. Ma si può anche avere l'uomo “seriale”,
che risponde a logiche di controllo ed è facilmente
manipolabile. Però nel cyborg3
non arriviamo ad alterare l'ereditarietà. Le prospettive, per
Clynes, ipotizzano una “evoluzione partecipata”.
Occorrono però tecnologie sicure. Il cyborg 5,
ultimo stadio evolutivo, sarà per Clynes il sussistere dei
cervelli senza più bisogno del corpo, con un cervello dalle
capacità espanse, funzioni altamente evolute ed una empatia
espansa. Il corpo diventa una macchina a servizio della mente.</p>
<p style="font-style: normal;">Un conto è riparare
un cervello danneggiato, altra cosa è alterarne le funzioni
per raggiungere un determinato scopo. Un altro concetto poco chiaro è
quello di “miglioramento”: come lo si intende? Infine c'è
il problema dei limiti, che per le teorie trans-umaniste vanno
superati ed eliminati.</p>
<p style="font-style: normal;">STIRPE – Quando si
parla di mandare quest'uomo migliorato al di fuori dell'atmosfera, si
immagina che ci vada dentro una capsula o no?</p>
<p style="font-style: normal;">GOZZOLI – Si
immagina che possa vivere in atmosfere extra-terrestri. Evidentemente
c'è il problema dei limiti ed il rischio di una fantasia
irrealizzabile che troviamo in film di fantascienza. L'obiettivo
resta un uomo “seriale”.</p>
<p style="font-style: normal;">BERTUZZI – Si usano
medicine per controllare persone che hanno squilibri emotivi.
Giustamente hai distinto la riparazione di situazioni patologiche
dalla trasformazione globale... di che cosa? L'emotività? La
natura umana è qualcosa di più profondo. Qui si ha una
manipolazione del modo di ragionare e volere dell'uomo, che viene
condizionato e orientato.</p>
<p style="font-style: normal;">GOZZOLI – Con la
neurofarmacologia cambi un orientamento e un equilibrio.</p>
<p style="font-style: normal;">BERTUZZI – Le droghe
fanno questo.</p>
<p>GOZZOLI – Si
avrebbe un cyborg.</p>
<p style="font-style: normal;">PIFFERI – Anche per
il progetto Manhattan si fecero uccidere alcune centinaia di migliaia
di giapponesi, evitando i rischi di una conquista isola per isola del
Giappone. Poi vennero le crisi in chi aveva fatto ciò. Non
posso fare tutto quello che mi è possibile: dipende dalla
finalità. Sono molecole pericolose. Basta pensare alla
cocaina. Ho una sfiducia: tutte le buone intenzioni nella sintesi di
molecole ... chi le gestisce? Un'autorità pubblica? Pochissimo
di litio negli alimenti produce buon umore e riduce l'aggressività
e i reati. Ma quando feci la proposta qualcuno si mise a gridare. C'è
troppa soggettività. Ognuno si fa la sua morale. </p>
<p style="font-style: normal;">GOZZOLI – Wiener,
nel 1947, coniò il termine di “cibernetica”. Per
lui una macchina può comportarsi quasi come un uomo, attivando
sinergie. Anche l'uomo si “macchinizza”. La cibernetica,
nella sua evoluzione verso le nanotecnologie, mira alla creazione di
sistemi intelligenti in grado di generare in qualche modo il proprio
comportamento. L'informatica tende a compiere un'analisi del reale
basandosi su modelli di approssimazione matematici. George Box,
statistico statunitense, dice che essenzialmente tutti i modelli sono
sbagliati, ma alcuni sono utili: ci sono risultati prevedibili e
controllabili. Allora attraverso il computer possiamo trasformare in
grafici ed equazioni quasi tutti i nostri problemi, anche se è
una illusione pensare che questi problemi siano risolvibili solo
attraverso il computer. Due gruppi di dati devono essere correlati e
se la correlazione è sufficiente possiamo essere soddisfatti.
In un certo qual modo la correlazione sostituisce la causalità.
</p>
<p style="font-style: normal;">Il confine tra uomo e
macchina diventa linguistico. Cosa significa “sistema
intelligente”? Che il sistema è in grado di percepire il
mondo esterno e prendere iniziative su di esso con azioni che in
qualche modo massimizzino le sue possibilità di successo. I
sistemi elaborano e comprendono testi, rispondono a domande su quel
testo, giocano a scacchi, fanno diagnosi... arrivano anche ad emulare
l'emotività. Ma non arrivano a sembrare un essere umano
propriamente detto.</p>
<p style="font-style: normal;">Torniamo al post-umano. Il
concetto fu introdotto nel 1992 da un mercante d'arte, Jeffrey
Deitch, con la mostra “Post Human”, intendendo che la
società tecnologica debba generare l'uomo tecnologico: una
sorta di auto-evoluzione che genera l'uomo migliore. C'è una
nuova morale. C'è un senso crescente di dover prendere il
controllo sui propri corpi e sui sistemi sociali e questo è
superiore all'accettare, dice Deitch, quello che abbiamo ereditato:
si va oltre l'evoluzione darwiniana e si entra in una evoluzione
artificiale. La corrente post-umana si concentra quasi esclusivamente
sul presente e dà per scontato un già avvenuto
cambiamento nell'essere uomini, contrastando l'idea che l'uomo sia
immutabile perché la scienza e la tecnologia dimostrerebbero
che l'uomo è modificabile oltre ogni confine. Il
post-umanesimo non considera l'umanesimo una corrente progressista,
ma reazionaria, come dice Badmington. Anche la coscienza viene messa
in discussione. Anche il concetto di libertà. L'uomo possiede
se stesso ma in assenza di limiti nella propria espansione. Si
rifiuta il concetto di una natura come dato a priori. Non è
dato nessun soggetto autonomo, perché il “sé”
può solo essere costruito. Le forme simboliche ed il
linguaggio vanno a costituire la soggettività e non viceversa.
Viva è l'entità in grado di contenere e codificare
informazioni. Il valore della vita è dato dalle informazioni
che una entità è in grado di processare. La
consapevolezza è un epifenomeno e non esiste alcuna anima
immateriale.</p>
<p style="font-style: normal;">SCIRÈ
– Tutta la letteratura e la cinematografia legate a questo
superamento dei limiti dell'uomo fanno pulizia di tutto ciò
che ti porta alla tua identità di uomo. Creano un modello.</p>
<p style="font-style: normal;">GOZZOLI
– Arriviamo al superamento della condizione mortale dell'uomo e
abbiamo un progetto di non mortalità tecnologica. Il controllo
resta la parola chiave, operato anche attraverso strumenti di
comunicazione di massa. Pensate ad internet. Certi sistemi inducono
il fruitore a gestire un potenziamento ed un allargamento degli
stessi. Il banalissimo smartphone è un esempio di come cambi
il linguaggio e la comunicazione: c'è un depauperamento del
concetto di persona: l'uomo diventa un individuo, sostanzialmente, la
cui relazione interpersonale diventa un elemento accessorio, può
esserci o non esserci. La relazione viene sostituita da un processo
di comunicazione che può essere controllato e interrotto in
qualsiasi momento. Ridurre la relazione a comunicazione ha dei
vantaggi: la comunicazione può essere interrotta senza
problemi, la relazione implica un contatto interpersonale che mette
in gioco più fattori e più ambiti. Comunicare con un
messaggio di testo è diverso da fare una telefonata. Il
linguaggio utilizzato diventa diverso, si riducono i concetti...
Anche la felicità è importante. Molto spesso viene oggi
confusa con il piacere. La felicità è stata
riconosciuta come diritto inalienabile dalla dichiarazione
d'indipendenza degli Stati Uniti. La ricerca della felicità
viene invocata da studiosi tendenziosi per giustificare
l'oltrepassare qualsiasi limite. Molto spesso una persona vuole
essere felice, però cerca il piacere. La felicità è
soggettiva e complessa, ed è maggiormente realizzabile nei
rapporti interpersonali, mentre il piacere può essere gestito
in qualche modo dal singolo, ad esempio con sostanze di vario genere.
La logica dello sballo: per sentirmi vivo devo in qualche modo
stordirmi, quando è molto più difficile oggi la
gestione del semplice quotidiano. Non parliamo del silenzio, che è
visto con una sorta di horror
vacui. La morte per un
cyborg
che cos'è? Munnik dice che poiché il cyborg
può concepire se stesso come una costruzione, esso non può
mai concepirsi come momento in una storia che include il recupero di
una unità originale, o di una innocenza che sia esistita prima
di una caduta. Un cyborg
non è rispettoso né ha sentimenti nostalgici; è
radicalmente escluso dal Paradiso e non è turbato da questo
fatto; esso è un essere di eterna dispersione, che ha perso
per sempre la sua innocenza.</p>
<p style="font-style: normal;">Il
trans-umanesimo è una corrente del pensiero post-umano. Il
termine “trans-umanesimo” è dovuto ad uno
scrittore futurista, F. M. Esfandiary, meglio conosciuto con lo
pseudonimo di FM-2030. I trans-umani sono la prima manifestazione di
nuovi esseri evolutivi per diventare post-umani. Importanti sono Nick
Bostrom (filosofo svedese) e David Pearce (filosofo inglese,
Direttore del BLTC Research – Better Living Trough Chemistry,
Associazione di Ricerca sul Dolore e sulla Sofferenza, che ha lo
scopo di eliminare la condizione di sofferenza dall’essere
umano): nel 1998 fondano la World Transumanist Association (Humanity+
: H+). Questo dà origine a comunità virtuali che
comunicano per la stragrande maggioranza in rete. Il trans-umanesimo
porterà alla civilizzazione post-umana. Bostrom dice che il
trans-umanesimo è un movimento intellettuale e culturale che
afferma la possibilità e desiderabilità di migliorare
la condizione umana attraverso l'applicazione della ragione,
specialmente usando la tecnologia, per eliminare l'invecchiamento e
aumentare grandemente le capacità umane dell'intelletto, del
fisico e della psiche.</p>
<p style="font-style: normal;">Nel
trans-umanesimo noi distinguiamo una corrente moderata ed una più
radicale (strong). Quella moderata considera la tecnologia come lo
strumento per realizzare il miglioramento: bellezza, resistenza alle
malattie, aspettative di vita. La corrente strong è impegnata
nella realizzazione di un progetto in grado di cancellare totalmente
i limiti della condizione umana. Il trans-umano è lo stato
evolutivo che si pone tra l'essere esclusivamente biologici ed il
diventare post-biologici. Nel post-biologico si realizza una continua
perdita della biologia umana a vantaggio di una continua fusione con
le macchine. Il termine “improvement” viene sostituito da
quello di “enhancement”, cioè il miglioramento
secondo l'ideologia trans-umanista. Si cerca cioè
l'allungamento della vita, l'aumento delle capacità
intellettuali, l'incremento della funzionalità corporea, la
modificazione delle modalità sensoriali, lo sviluppo di
facoltà speciali, il controllo dell'umore e della sofferenza e
la capacità di autocontrollo. </p>
<p style="font-style: normal;">Ci
sono studi promossi dal Dipartimento della Difesa degli USA, in
particolare sui reduci di guerra, dove si cerca di cancellare i
ricordi negativi attraverso una manipolazione molecolare. Così
facendo possiamo anche alterare i sistemi di memoria, modificandoli a
piacimento ed anche creando falsi ricordi. Questo crea problemi alla
psicoanalisi. Un conto è riparare un sistema danneggiato, un
conto è andare ad alterarlo. Vengono definite cure delle
procedure di enhancement. Anche il concetto di salute subisce delle
modifiche: viene definito in base ad aspettative sociali, ed il
malato diventa un deviante da gestire.</p>
<p style="font-style: normal;">Infine
c'è la singolarità tecnologica (Vinge): la complessità
tecnologica porterà ad un punto in cui l'uomo perderà
il controllo sulla tecnologia e sul suo sviluppo, fino alla fine
della civiltà umana.</p>
<p style="font-style: normal;">STIRPE
– Qualcuno ha detto che i cervelli non hanno bisogno del corpo
per rimanere in vita. Non riesco a capire.</p>
<p style="font-style: normal;">GOZZOLI
– In certi film di fantascienza si vedono cervelli in teche di
vetro, con fili che escono...</p>
<p style="font-style: normal;">PARENTI
– Un consulente scientifico di un presidente degli USA, non
ricordo i nomi, diceva in un libro che trasferiremo il cervello in
supporti elettronici, che durano molto più a lungo del
supporto biologico, sopravvivendo così ai lunghissimi viaggi
spaziali. E diceva anche che gli extraterrestri staranno già
venendo da noi in questo modo. Si pensa al cervello come ad un
software trasferibile su diversi hardware.</p>
<p style="font-style: normal;">GOZZOLI
– Si discute anche questo, ma qui si intendeva il cervello
biologico senza il corpo.</p>
<p style="font-style: normal;">FRATTINI
– Ma un cervello biologico, avulso dal resto, può durare
centinaia di anni?</p>
<p style="font-style: normal;">GOZZOLI
– Tutti siamo inorriditi sul discorso del trapianto di testa
che nel 2017 un neurochirurgo di Torino proverà a fare
sull'uomo in Cina.</p>
<p style="font-style: normal;">CASADIO
– Il corpo e la testa hanno DNA diverso. Le correnti di
pensiero di cui ci hai parlato sono filosofiche?</p>
<p style="font-style: normal;">GOZZOLI
– Si parla di filosofia post-umana.</p>
<p style="font-style: normal;">CASADIO
– Nel film Blade Runner si parla dell'assenza di emozioni nei
cyborg.
Mi sembra che questi autori mettano insieme un poco di informatica,
un poco di nanotecnologia... in un tentativo di porsi in un discorso
di tipo scientifico, che non è ancora risolto, per andare
oltre.</p>
<p style="font-style: normal;">DE
RISO – Vedo una sintesi. Siamo nella staticità
dell'essere in sé, mentre è la relazionabilità
che definisce la realtà. Pensare di poter mettere protesi,
teste... appartiene ad una visione statica, dove ogni cosa è a
se stante, con un suo potere e valore. Ora, la realtà, se la
vogliamo percepire come statica per sentirci a nostra volta in potere
di... è un nostro volere. In fondo non miglioriamo, ma ci
neghiamo la conoscenza della realtà: vogliamo aumentare la
nostra volontà di possesso statico.</p>
<p style="font-style: normal;">PARENTI
– La concezione di natura come principio di operazione è
stata abbandonata perché la natura è diventata un
concetto, che è statico. Noi parliamo di relazione, ma noi
confondiamo azione, passio
e relazione, che sono tre categorie diverse, per il fatto che le
esprimiamo con xRy.
Il fatto dell'interazione porta a distinguere le realtà
naturali dalle artificiali, perché la realtà naturale
ha in se stessa il principio dell'operazione, a differenza di quella
artificiale. Questa distinzione, di Aristotele, non siamo più
capaci di capirla. Sono 30 anni che ne discuto e anch'io faccio
fatica a capirla. Questo fenomeno culturale mi turba. Però
equiparare il naturale all'artificiale porta a visioni aberranti,
come al pensare che qualcosa di artificiale possa diventare naturale.
Non ho nulla in contrario a che uno abbia la gamba artificiale, il
cuore artificiale... ma la parte principale pare sia il cervello:
forse col cervello artificiale stiamo andando troppo in là.</p>
<p style="font-style: normal;">DE
RISO – Una realtà che sia relazionabilità non la
troviamo solo nella non artificialità, o meglio nella
naturalità. Anche nelle cose artificiali quello che alla fine
vince è la relazionabilità delle parti che portano
l'artificiale a formazioni diverse: la qualità non è
sostituibile da delle quantità. La qualità non è
staticizzabile. La quantità è statica. </p>
<p style="font-style: normal;">PARENTI
– Probabilmente hai ragione, ma non ti seguiamo facilmente.</p>
<p style="font-style: normal;">DE
RISO – La stessa sostituzione e le stesse quantità,
entrando in interrezionabilità tra loro, vanno a definire un
cambiamento.</p>
<p style="font-style: normal;">PARENTI
– Dici che cambiando le quantità arrivi ad avere un
cambiamento di qualità?</p>
<p style="font-style: normal;">DE
RISO – No. L'avere una visione di realtà statica
comporta di pensare di poter sostituire delle qualità con
delle quantità, statiche. Facendo questo, però, si
riscontra che anche le quantità entrano in interrelazioni che
vanno a modificare se stesse in quanto staticità, arrivando a
delle qualità. Sto pensando alla fisica e alla logica fuzzy.
L'essere umano ha la presunzione di definire e non vuole avere
l'umiltà di rendersi conto che sta solo chiudendosi delle
opportunità, chiudendosi degli aspetti della stessa realtà.</p>
<p style="font-style: normal;" align="left"><br>
<br>
</p>
<p align="left"><br>
<br>
</p>
</body>
</html>
